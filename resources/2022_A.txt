1. Rozporządzenia z mocą ustawy Prezydenta RP:
a) są wydawane w stanie wyjątkowym,
b) są wydawane na wniosek Prezesa Rady Ministrów,
c) podlegają zatwierdzeniu przez Sejm na najbliższym posiedzeniu,*
d) nie są źródłem powszechnie obowiązującego prawa.
2. Umowy międzynarodowe ratyfikuje:
a) Sejm w drodze ustawy,
b) minister właściwy do spraw zagranicznych,
c) Rada Ministrów,
d) Prezydent RP.*
3. Z Konstytucji RP wynika, że:
a) dobro wspólne jest tożsame z dobrem publicznym,
b) troska o dobro wspólne jest obowiązkiem polskiego obywatela,*
c) dobro wspólne nie dotyczy statusu jednostki w państwie,
d) dobro wspólne wyznacza jedynie sposób kształtowania relacji między państwem
a związkami wyznaniowymi.
4. Podstawy społecznej gospodarki rynkowej tworzą:
a) zasada demokratycznego państwa prawa i wolność działalności gospodarczej,
b) wolność działalności gospodarczej, własność prywatna, solidarność, dialog
i współpraca partnerów społecznych,*
c) zasada społeczeństwa obywatelskiego i gospodarstwo rodzinne,
d) ustawy, do których odesłanie znajduje się w Konstytucji RP.
5. Skargę konstytucyjną do Trybunału Konstytucyjnego może wnieść:
a) jedynie obywatel Rzeczypospolitej Polskiej,
b) Rzecznik Praw Obywatelskich,
c) gmina,
d) cudzoziemiec – o ile nie stawia zarzutu naruszenia przez akt normatywny prawa azylu
lub statusu uchodźcy.*
6. Zwierzchnikiem korpusu służby cywilnej jest:
a) Minister Spraw Wewnętrznych i Administracji,
b) Rada Ministrów,
c) Prezydent RP,
d) Prezes Rady Ministrów.*
7. Domniemanie kompetencyjne (właściwości) w zakresie spraw polityki państwa
niezastrzeżonych dla innych organów państwowych ani samorządu terytorialnego
dotyczy:
a) Prezydenta RP,
b) Rady Ministrów,*
c) wojewodów,
d) Ministra Spraw Wewnętrznych i Administracji.
8. Prezydent RP może skrócić kadencję Sejmu i Senatu:
a) w przypadku naruszenia przez Sejm regulaminu Sejmu,
b) w razie wyrażenia Radzie Ministrów wotum nieufności,
c) jeżeli w ciągu czterech miesięcy od dnia przedłożenia Sejmowi projektu ustawy
budżetowej nie zostanie ona przedstawiona Prezydentowi RP do podpisu,*
d) w przypadku dymisji Prezesa Rady Ministrów.
9. Uchwały Rady Ministrów i zarządzenia Prezesa Rady Ministrów to:
a) akty prawa miejscowego,
b) źródła powszechnie obowiązującego prawa,
c) akty prawa wewnętrznego,*
d) prawo zwyczajowe.
10. Sejm uczestniczy w kształtowaniu stosunków międzynarodowych przez:
a) ratyfikację umów międzynarodowych,
b) wyrażanie zgody na ratyfikację określonych w Konstytucji RP rodzajów umów
międzynarodowych,*
c) współprowadzenie polityki zagranicznej państwa,
d) powoływanie i odwoływanie ambasadorów.
11. Parlament Europejski składa się z:
a) 751 posłów,
b) 750 posłów,
c) 705 posłów,*
d) 686 posłów.
12. Państwo, które przystępowało do Unii Europejskiej w tym samym czasie, co Polska
i którego walutą jest euro, to:
a) Czechy,
b) Bułgaria,
c) Czarnogóra,
d) Słowacja.*
13. Członkowie Europejskiego Komitetu Regionów to:
a) przedstawiciele związków zawodowych, przedsiębiorców i organizacji pozarządowych,
b) posłowie do Parlamentu Europejskiego,
c) przedstawiciele samorządów terytorialnych,*
d) przedstawiciele organizacji religijnych.
14. Grupa trzech państw członkowskich (tzw. trójka) w ramach prezydencji w Radzie
Unii Europejskiej:
a) przez 18 miesięcy zarządza wspólnie pracami Rady Unii Europejskiej,
b) obejmuje przewodniczenie w Komitecie Ekonomiczno-Społecznym oraz w Komitecie
Regionów,
c) prowadzi obrady wyłącznie w jednym z trzech języków roboczych Rady Unii
Europejskiej (angielskim, francuskim, niemieckim),
d) przygotowuje wspólny program prac dla trzech prezydencji rotacyjnych.*
15. Państw członkowskich Unii Europejskiej jest:
a) 28,
b) 27,*
c) 19,
d) 25.
16. Poseł do Parlamentu Europejskiego:
a) może być jednocześnie posłem na Sejm,
b) może być jednocześnie ministrem w rządzie RP,
c) może być jednocześnie komisarzem europejskim,
d) nie może łączyć mandatu posła do Parlamentu Europejskiego z funkcją członka rządu
państwa członkowskiego, Komisji Europejskiej ani posła na Sejm.*
17. Instytucją Unii Europejskiej, która sprawuje kontrolę rachunków Unii Europejskiej,
jest:
a) OLAF,
b) UCLAF,
c) Komisja Europejska,
d) Trybunał Obrachunkowy.*
18. Urzędnik służby cywilnej może ponosić odpowiedzialność przed Trybunałem Stanu:
a) jeśli naruszy przepisy Konstytucji RP,
b) wyłącznie w zakresie naruszenia zasad etyki służby cywilnej,
c) zarówno za delikt konstytucyjny, jak i za przestępstwa związane z pełnionymi
obowiązkami w służbie cywilnej,
d) nie może ponosić takiej odpowiedzialności.*
19. Odpowiedzialność karna wynikająca z art. 231 § 1 Kodeksu karnego za tzw.
przestępstwo urzędnicze jest odpowiedzialnością funkcjonariusza publicznego:
a) wyłącznie za zaniechanie polegające na niedopełnieniu obowiązków, którego skutkiem
jest wyrządzenie istotnej szkody,
b) za każde przekroczenie uprawnień lub niedopełnienie obowiązków – zarówno umyślne,
jak i nieumyślne – niezależnie od tego, czy jest to działanie na szkodę interesu
publicznego czy prywatnego,
c) zarówno za przekroczenie uprawnień, jak i za niedopełnienie obowiązków – o ile jest to
działanie na szkodę interesu publicznego lub prywatnego,*
d) zarówno za przekroczenie uprawnień, jak i za niedopełnienie obowiązków – o ile jest to
działanie stanowiące rażące naruszenie prawa.
20. Odpowiedzialność przewidziana przez Ustawę z dnia 20 stycznia 2011 r.
o odpowiedzialności majątkowej funkcjonariuszy publicznych za rażące naruszenie
prawa – o ile funkcjonariusz publiczny dobrowolnie nie spełni świadczenia – jest
następstwem:
a) prawomocnego wyroku sądu powszechnego w wyniku powództwa wytoczonego przez
prokuratora,*
b) prawomocnego wyroku sądu powszechnego w wyniku powództwa wytoczonego przez
podmiot, który poniósł szkodę w wyniku rażącego naruszenia prawa,
c) prawomocnego wyroku sądu administracyjnego orzekającego o rażącym naruszeniu
prawa,
d) prawomocnego orzeczenia komisji dyscyplinarnej urzędu lub Wyższej Komisji
Dyscyplinarnej Służby Cywilnej.
21. Odpowiedzialność przewidziana przez Ustawę z dnia 20 stycznia 2011 r.
o odpowiedzialności majątkowej funkcjonariuszy publicznych za rażące naruszenie
prawa wynosi:
a) 12-krotność miesięcznego wynagrodzenia przysługującego funkcjonariuszowi
publicznemu – w każdym przypadku, gdy dochodzi do tej odpowiedzialności,
b) 6-krotność miesięcznego wynagrodzenia przysługującego funkcjonariuszowi
publicznemu – w przypadku winy nieumyślnej – i 12-krotność miesięcznego
wynagrodzenia przysługującego funkcjonariuszowi publicznemu – w przypadku winy
umyślnej,
c) wysokość odszkodowania wypłaconego poszkodowanemu – jednak nie więcej niż 12-
krotność miesięcznego wynagrodzenia przysługującego funkcjonariuszowi
publicznemu, z wyłączeniem przypadków, gdy funkcjonariusz dopuścił się naruszenia
z winy umyślnej; wówczas odpowiada w wysokości odszkodowania bez ograniczenia,*
d) w wysokości odszkodowania wypłacanego poszkodowanemu – nie więcej jednak niż 6-
krotność wynagrodzenia przysługującego funkcjonariuszowi publicznemu – w każdym
przypadku, gdy dochodzi do tej odpowiedzialności.
22. Odpowiedzialności dyscyplinarna członka korpusu służby cywilnej jest:
a) jednoinstancyjna – z możliwością złożenia skargi do wojewódzkiego sądu
administracyjnego,
b) dwuinstancyjna – organem odwoławczym od orzeczeń komisji dyscyplinarnej urzędu
jest Wyższa Komisja Dyscyplinarna Służby Cywilnej,*
c) dwuinstancyjna – organem odwoławczym od orzeczeń komisji dyscyplinarnej urzędu
jest dyrektor generalny,
d) dwuinstancyjna – organem odwoławczym od orzeczeń komisji dyscyplinarnej urzędu
jest sąd powszechny – sąd pracy.
23. Karą dyscyplinarną stosowaną wobec urzędników służby cywilnej nie jest:
a) nagana,
b) pozbawienie możliwości awansowania przez dwa lata,
c) wydalenie ze służby cywilnej,
d) zakaz ubiegania się o zatrudnienie w korpusie służby cywilnej przez pięć lat.*
24. Jeżeli członek korpusu służby cywilnej jest przekonany, że wydane polecenie
zawiera znamiona pomyłki, ale jest zgodne z prawem, ów członek ma obowiązek:
a) wykonać polecenie i poinformować na piśmie przełożonego, że nie zgadza się z treścią
polecenia – ze wskazaniem przyczyn,
b) odmówić wykonania polecenia i poinformować na piśmie przełożonego, że nie zgadza
się z treścią polecenia – ze wskazaniem przyczyn,
c) odmówić wykonania polecenia i poinformować na piśmie dyrektora generalnego, że nie
zgadza się z treścią polecenia – ze wskazaniem przyczyn,
d) na piśmie poinformować o tym przełożonego, a w razie pisemnego potwierdzenia
polecenia – wykonać je.*
25. Prezesa Najwyższej Izby Kontroli powołuje:
a) Prezydent RP za zgodą Senatu,
b) Sejm zwykłą większością głosów za zgodą Senatu,
c) Sejm bezwzględną większością głosów za zgodą Senatu,*
d) Prezes Rady Ministrów za zgodą Sejmu.
26. Komitety Rady Ministrów tworzy:
a) Prezes Rady Ministrów z własnej inicjatywy lub na wniosek członka Rady Ministrów,*
b) Rada Ministrów z własnej inicjatywy,
c) Rada Ministrów na wniosek jej członka,
d) Szef Kancelarii Prezesa Rady Ministrów.
27. Kontrolę nad działalnością Rady Ministrów sprawuje:
a) Sejm,*
b) Senat,
c) Sejm i Senat,
d) Prezydent RP.
28. Gospodarka komunalna może być prowadzona:
a) wyłącznie w formie samorządowego zakładu budżetowego,
b) wyłącznie w formie spółki prawa handlowego,
c) wyłącznie w formie samorządowego zakładu budżetowego lub spółki prawa
handlowego,
d) w formie samorządowego zakładu budżetowego, spółki prawa handlowego lub w innej
dopuszczalnej prawnie formie.*
29. Rządowe Centrum Legislacji:
a) wspomaga działalność legislacyjną administracji rządowej oraz Sejmu i Senatu,
b) zapewnia koordynację działalności legislacyjnej Rady Ministrów, Prezesa
Rady Ministrów oraz Prezydenta RP,
c) zapewnia koordynację działalności legislacyjnej Rady Ministrów, Prezesa
Rady Ministrów i innych organów administracji rządowej,*
d) prowadzi aplikację prawodawczą oraz działalność edukacyjną i szkoleniową polegającą
na upowszechnianiu i popularyzowaniu wiedzy o legislacji.
30. Zgodnie z Konstytucją RP działalność samorządu terytorialnego podlega nadzorowi
z punktu widzenia:
a) legalności,*
b) celowości,
c) gospodarności,
d) żadne z powyższych.
31. Gminna rada seniorów jest tworzona:
a) fakultatywnie przez wójta, burmistrza albo prezydenta miasta,
b) fakultatywnie przez radę gminy,*
c) obligatoryjnie przez wójta, burmistrza albo prezydenta miasta,
d) obligatoryjnie przez radę gminy.
32. Zgodnie z Konstytucją RP Zgromadzenie Narodowe liczy:
a) 100 członków,
b) 460 członków,
c) 560 członków,*
d) 600 członków.
33. W skład Rady Ministrów:
a) obligatoryjnie jest powoływany jeden wiceprezes Rady Ministrów,
b) obligatoryjnie są powoływani dwaj wiceprezesi Rady Ministrów,
c) obligatoryjnie są powoływani trzej wiceprezesi Rady Ministrów,
d) może nie być powołany żaden wiceprezes Rady Ministrów.*
34. Rzecznik praw obywatelskich jest powoływany:
a) przez Sejm na sześć lat,
b) przez Sejm za zgodą Senatu na sześć lat,
c) przez Sejm na pięć lat,
d) przez Sejm za zgodą Senatu na pięć lat.*
35. Nadzór nad działalnością Prezesa Urzędu Ochrony Konkurencji i Konsumentów
sprawuje:
a) minister właściwy do spraw gospodarki,
b) Prezes Rady Ministrów,*
c) Rada Ministrów,
d) żaden organ – Prezes Urzędu Ochrony Konkurencji i Konsumentów jest samodzielny
(niezależny).
36. Organem administracji publicznej jest:
a) Ministerstwo Infrastruktury,
b) Prezes Urzędu Regulacji Energetyki,*
c) Urząd Lotnictwa Cywilnego,
d) Ministerstwo Budownictwa.
37. Organem regulacyjnym (tzw. regulatorem rynku) jest:
a) Prezes Urzędu Transportu Kolejowego,*
b) Urząd Ochrony Konkurencji i Konsumentów,
c) minister właściwy do spraw rozwoju regionalnego,
d) Urząd Regulacji Energetyki.
38. Szczegółowy zakres działania ministra ustala:
a) Prezes Rady Ministrów w drodze zarządzenia,
b) Prezes Rady Ministrów w drodze rozporządzenia,*
c) Rada Ministrów w drodze rozporządzenia,
d) minister w drodze zarządzenia.
39. Organem rządowej administracji niezespolonej jest:
a) kurator oświaty,
b) komendant wojewódzki Państwowej Straży Pożarnej,
c) szef wojewódzkiego sztabu wojskowego,*
d) wojewódzki inspektor nadzoru budowlanego.
40. Decentralizacja rzeczowa to:
a) rozproszenie kompetencji na większą liczbę samodzielnych (względnie niezależnych)
podmiotów według kryterium terytorialnego,
b) rozproszenie kompetencji na większą liczbę samodzielnych (względnie niezależnych)
podmiotów według kryterium przedmiotowego,*
c) rozproszenie kompetencji na większą liczbę hierarchicznie podporządkowanych
podmiotów według kryterium terytorialnego,
d) rozproszenie kompetencji na większą liczbę hierarchicznie podporządkowanych
podmiotów według kryterium przedmiotowego.
41. Podział terytorialny na dzielnice, osiedla i sołectwa to podział:
a) specjalny,
b) dodatkowy,
c) zasadniczy,
d) pomocniczy.*
42. Więź organizacyjna, która polega na możliwości wykonywania przez dany podmiot
wiążącej oceny działań podjętych przez inny podmiot oraz władczego korygowania
tych działań, to:
a) współdziałanie,
b) koordynacja,
c) kontrola,
d) nadzór.*
43. Komórką organizacyjną powołaną do realizacji zadań w zakresie obsługi
ministerstwa jest:
a) departament,
b) biuro,*
c) sekretariat,
d) gabinet polityczny ministra.
44. Nie może być członkiem partii politycznej:
a) pracownik służby cywilnej,
b) urzędnik służby cywilnej,*
c) członek korpusu służby cywilnej,
d) obywatel Rzeczypospolitej Polskiej, który ukończył 18 lat.
45. Minister niekierujący działem administracji rządowej jest najczęściej obsługiwany
przez:
a) Kancelarię Prezesa Rady Ministrów,*
b) ministerstwo obsługujące ministra właściwego do spraw administracji publicznej,
c) pokrewne ministerstwo wskazane przez Prezesa Rady Ministrów,
d) utworzony w tym celu urząd centralny.
46. Przed rozpoczęciem prac legislacyjnych nad opracowaniem projektu ustawy organ
wnioskujący – o którym mowa w regulaminie pracy Rady Ministrów – ocenia
przewidywane skutki społeczno-gospodarcze zgodnie z:
a) wytycznymi – jeżeli zostały określone przez Radę Ministrów,*
b) regulaminem Sejmu,
c) zaleceniami Zespołu do spraw Programowania Prac Rządu,
d) Ustawą z dnia 7 lipca 2005 r. o działalności lobbingowej w procesie stanowienia prawa
(Dz.U. z 2017 r. poz. 248).
47. Postępowanie z projektem ustawy na etapie rządowym obejmuje:
a) opracowanie projektu, uzgodnienia, rozpatrzenie projektu przez komitet lub komitety
właściwe do rozpatrywania określonych kategorii spraw, rozpatrzenie projektu przez
Stały Komitet Rady Ministrów, rozpatrzenie projektu przez komisję prawniczą oraz
rozpatrzenie projektu przez Radę Ministrów,
b) opracowanie projektu, uzgodnienia, rozpatrzenie projektu przez komisję prawniczą
oraz rozpatrzenie projektu przez Radę Ministrów,
c) opracowanie projektu, uzgodnienia, konsultacje publiczne lub opiniowanie projektu,
rozpatrzenie projektu przez komitet lub komitety właściwe do rozpatrywania
określonych kategorii spraw, rozpatrzenie projektu przez Stały Komitet Rady Ministrów,
rozpatrzenie projektu przez komisję prawniczą, potwierdzenie projektu przez Stały
Komitet Rady Ministrów oraz rozpatrzenie projektu przez Radę Ministrów,*
d) uzgodnienia, rozpatrzenie projektu przez Stały Komitet Rady Ministrów
oraz rozpatrzenie projektu przez Radę Ministrów.
48. Zgodnie z Ustawą z dnia 7 lipca 2005 r. o działalności lobbingowej w procesie
stanowienia prawa projekty założeń projektów ustaw, projekty ustaw oraz projekty
rozporządzeń:
a) podlegają udostępnieniu w Biuletynie Informacji Publicznej z chwilą przekazania
projektów do uzgodnień z członkami Rady Ministrów,*
b) nie podlegają udostępnieniu w Biuletynie Informacji Publicznej,
c) podlegają udostępnieniu w Biuletynie Informacji Publicznej po rozpatrzeniu projektu
przez komitety właściwe do rozpatrywania określonych kategorii spraw,
d) podlegają udostępnieniu w Biuletynie Informacji Publicznej – pod warunkiem, że Rada
Ministrów wyrazi na to zgodę.
49. Radzie Ministrów przysługuje wyłączne prawo do inicjatywy ustawodawczej w
zakresie:
a) ustawy budżetowej, ustawy o prowizorium budżetowym, zmiany ustawy budżetowej,
ustawy o zaciąganiu długu publicznego oraz ustawy o udzielaniu gwarancji finansowych
przez państwo,*
b) Konstytucji RP, ustaw dotyczących stosunków między państwem a Kościołem i innymi
związkami wyznaniowymi,
c) ustawy dotyczącej wyborów do Sejmu i Senatu, wyborów organów samorządu
terytorialnego, wyborów Prezydenta RP, ustawy o stanach nadzwyczajnych,
d) ustawy budżetowej, ordynacji wyborczej do Sejmu i Senatu oraz organów samorządu
terytorialnego.
50. Zgodnie z Konstytucją RP prawo inicjatywy ustawodawczej przysługuje:
a) posłom, Senatowi, Prezydentowi RP, Radzie Ministrów, grupie obywateli,*
b) posłom, senatorom, Prezydentowi RP, Radzie Ministrów, grupie obywateli,
c) posłom, Senatowi, Prezydentowi RP, Prezesowi Rady Ministrów, grupie obywateli,
d) posłom, Senatowi, Prezydentowi RP, Prezesowi Rady Ministrów.
51. Uchwalony przez Radę Ministrów projekt ustawy za pilny uznaje:
a) Marszałek Sejmu,
b) Prezydent RP,
c) Prezes Rady Ministrów,
d) Rada Ministrów.*
52. Rządowym Centrum Legislacji kieruje:
a) sekretarz Rady Ministrów,
b) Prezes Rządowego Centrum Legislacji,*
c) Prezes Rady Ministrów,
d) Szef Kancelarii Prezesa Rady Ministrów.
53. Wniosek o wprowadzenie projektu ustawy do wykazu prac legislacyjnych rządu RP
rozpatruje:
a) Zespół do spraw Programowania Prac Rządu,*
b) Szef Kancelarii Prezesa Rady Ministrów,
c) Prezes Rady Ministrów,
d) szef Centrum Analiz Strategicznych.
54. Zwierzchnictwo nad administracją zespoloną sprawuje:
a) Prezes Rady Ministrów,
b) wojewoda,*
c) regionalna izba obrachunkowa,
d) minister właściwy do spraw administracji.
55. W rozumieniu Kodeksu postępowania administracyjnego organem wyższego
stopnia w stosunku do jednostek samorządu terytorialnego jest:
a) regionalna izba obrachunkowa,
b) jednostka nadrzędna,
c) samorządowe kolegium odwoławcze,*
d) wojewoda.
56. Akty prawa miejscowego wydają:
a) organy administracji zespolonej,
b) organy administracji niezespolonej,*
c) zakłady administracyjne,
d) minister właściwy do spraw administracji.
57. Kodeks postępowania administracyjnego normuje postępowanie:
a) spraw karnych skarbowych,
b) spraw należących do urzędów konsularnych,
c) podległości służbowej pracowników administracji publicznej,
d) rozstrzygania sporów o właściwość między organami jednostek samorządu
terytorialnego i organami administracji rządowej.*
58. W postępowaniu administracyjnym ponaglenie:
a) służy stronie, jeżeli postępowanie jest prowadzone dłużej, niż jest to niezbędne do
załatwienia sprawy,*
b) jest dokonywane z urzędu w razie powzięcia przez organ wyższego stopnia informacji
o nieterminowym załatwianiu spraw przez organ pierwszej instancji,
c) jest rozpatrywane w ciągu 30 dni od jego otrzymania,
d) nie musi zawierać uzasadnienia.
59. Prośba o przywrócenie terminu:
a) jest wnoszona do organu wyższego stopnia,
b) wymaga udowodnienia, że uchybienie terminu nastąpiło bez winy,
c) musi zostać wniesiona w ciągu siedmiu dni od ustania przyczyny uchybienia terminu,*
d) jest rozpatrywana w ciągu 14 dni od jej otrzymania.
60. Zażalenie przysługuje na postanowienie:
a) o odmowie przywrócenia terminu,*
b) o umorzeniu postępowania,
c) o przywróceniu terminu,
d) o dopuszczeniu dowodu.
61. Podanie powinno zawierać co najmniej:
a) wskazanie osoby, od której pochodzi, żądanie oraz podpis,
b) wskazanie osoby, od której pochodzi, jej adres, żądanie oraz podpis,*
c) wskazanie osoby, od której pochodzi, jej adres, żądanie, podpis oraz uzasadnienie,
d) wskazanie osoby, od której pochodzi, jej adres, żądanie, podpis, uzasadnienie oraz
potwierdzające żądanie dokumenty.
62. Jeżeli organ, do którego wniesiono podanie, jest niewłaściwy w sprawie:
a) podanie zostaje zwrócone,
b) organ niewłaściwy niezwłocznie przekazuje je do organu właściwego, zawiadamiając
jednocześnie o tym wnoszącego podanie,*
c) organ niewłaściwy umarza postępowanie,
d) organ niewłaściwy pozostawia podanie bez rozpoznania.
63. Domniemania prawdziwości dotyczą:
a) dokumentów urzędowych,*
b) opinii biegłych,
c) czynności dowodowych przeprowadzonych z urzędu,
d) faktów powszechnie znanych.
64. Organ może odstąpić od uzasadnienia decyzji:
a) w razie nadania jej rygoru natychmiastowej wykonalności,
b) gdy uwzględnia ona w całości żądanie strony,*
c) w postępowaniu odwoławczym, gdy decyzja uwzględnia w całości odwołanie,
d) w razie przekazania sprawy do ponownego rozpoznania.
65. Organ odwoławczy może:
a) stwierdzić nieważność decyzji, której dotyczyło odwołanie,
b) wznowić postępowanie administracyjne przed organem pierwszej instancji,
c) przeprowadzić ponownie i w całości postępowanie wyjaśniające,
d) uchylić zaskarżoną decyzję w całości i w tym zakresie orzec co do istoty sprawy.*
66. Milczące załatwienie sprawy jest możliwe:
a) wyłącznie w postępowaniu sądowoadministracyjnym,
b) zawsze jeżeli przyczyni się do przyspieszenia lub uproszczenia postępowania,
c) jeżeli przepis szczególny tak stanowi,*
d) jeżeli organ stwierdzi spełnienie przesłanek, tj. charakter sprawy na to pozwala i nie
sprzeciwiają się temu przepisy szczególne.
67. Skarga do sądu administracyjnego przysługuje na:
a) decyzje nieostateczne,
b) wyłącznie władcze formy działania administracji,
c) akty nadzoru nad działalnością organów jednostek samorządu terytorialnego,*
d) porozumienia międzygminne.
68. Danina publiczna, która nie jest opłatą lokalną ani podatkiem lokalnym, to:
a) podatek od środków transportowych,
b) opłata reklamowa,
c) podatek leśny,
d) opłata emisyjna.*
69. Organem orzekającym w sprawach o naruszenie dyscypliny finansów publicznych
drugiej instancji jest:
a) Główna Komisja Orzekająca w Sprawach o Naruszenie Dyscypliny Finansów
Publicznych,*
b) międzyresortowa komisja przy ministrze właściwym do spraw finansów publicznych,
c) międzyresortowa komisja przy Ministrze Sprawiedliwości,
d) komisja orzekająca przy Szefie Kancelarii Prezesa Rady Ministrów.
70. Instytucja gospodarki budżetowej ma obowiązek uzyskać zgodę organu
założycielskiego na zaciągnięcie zobowiązania, które przekracza:
a) 15% rocznych przychodów,
b) 30% rocznych przychodów,*
c) 50% rocznych przychodów,
d) 60% rocznych przychodów.
71. Wysokość składek na Fundusz Gwarantowanych Świadczeń Pracowniczych określa:
a) Ustawa z dnia 12 kwietnia 2002 r. o ochronie praw pracowniczych,
b) rozporządzenie ministra właściwego do spraw pracy,
c) obwieszczenie ministra właściwego do spraw pracy,
d) ustawa budżetowa.*
72. Największy udział w dochodach budżetu państwa mają wpływy z:
a) podatków dochodowych,
b) podatków pośrednich,*
c) wpływów niepodatkowych,
d) wpłat z zysku Narodowego Banku Polskiego.
73. W myśl ustawy o finansach publicznych wykonywaniem budżetu państwa kieruje:
a) Minister Finansów,
b) Prezes Rady Ministrów,
c) Rada Ministrów,*
d) poszczególni dysponenci.
74. Pożyczka udzielona z budżetu państwa jest klasyfikowana jako:
a) dochody,
b) wydatki,
c) rozchody,*
d) przychody.
75. Rezerwą ogólną budżetu państwa dysponuje:
a) Minister Finansów,
b) Prezes Rady Ministrów
c) Rada Ministrów,*
d) Minister Finansów w uzgodnieniu z sejmową komisją właściwą do spraw budżetu.
76. Pojęcie „prowizorium budżetowe” oznacza sytuację, gdy:
a) rok budżetowy nie pokrywa się z rokiem kalendarzowym,
b) budżet państwa jest przygotowany na okres krótszy niż rok,*
c) wydatki budżetowe są realizowane jeszcze po zakończeniu roku budżetowego,
d) po rozpoczęciu roku budżetowego ustawa budżetowa nie jest jeszcze uchwalona.
77. Minister Finansów emituje bony skarbowe, aby:
a) zwiększyć płynność rynku wtórnego,
b) finansować potrzeby pożyczkowe budżetu państwa,
c) skierować ofertę poza rynek krajowy,
d) zaoferować skarbowy papier wartościowy wykupowany powyżej wartości nominalnej.
78. Minister Finansów opracowuje strategię zarządzania długiem Skarbu Państwa na:
a) rok budżetowy,
b) cztery lata,*
c) siedmioletnią perspektywę,
d) okres wykupu skarbowych papierów wartościowych o najdłuższym horyzoncie
czasowym.
79. Niestałym członkiem Rady Bezpieczeństwa ONZ Polska:
a) jest obecnie,
b) po raz ostatni była w latach 1995–1996,
c) po raz ostatni była w latach 2011–2012,
d) po raz ostatni była w latach 2018–2019.*
80. Polska była gospodarzem szczytu NATO w:
a) 1999 r. – w związku z przystąpieniem Polski do sojuszu,
b) 2010 r. – w związku z przyjęciem nowej koncepcji strategicznej NATO,
c) 2001 r. – w związku z zastosowaniem art. 5 traktatu waszyngtońskiego,
d) 2016 r. – w związku z decyzjami o wzmocnieniu tzw. wschodniej flanki NATO.*
81. Organizacja Bezpieczeństwa i Współpracy w Europie jest następczynią:
a) Układu Warszawskiego,
b) Organizacji Układu o Bezpieczeństwie Zbiorowym,
c) Konferencji Bezpieczeństwa i Współpracy w Europie,*
d) Unii Zachodnioeuropejskiej.
82. Indywidualny program rozwoju zawodowego (IPRZ):
a) jest podstawą do kierowania członka korpusu służby cywilnej na szkolenia,*
b) jest zatwierdzany przez kierującego komórką organizacyjną, gdzie pracuje osoba, dla
której jest ustalany IPRZ,
c) jest ustalany dla członków korpusu służby cywilnej i osób zajmujących wyższe
stanowiska w służbie cywilnej,
d) zgodnie z przepisami ustawy o służbie cywilnej musi być sporządzany co dwa lata.
83. Przed sporządzeniem oceny okresowej na piśmie oceniający przeprowadza z
ocenianym rozmowę oceniającą, podczas której omawia:
a) główne obowiązki ocenianego w okresie, w którym podlegał ocenie, oraz sposób ich
realizacji – z uwzględnieniem spełniania przez ocenianego ustalonych kryteriów oceny,
b) sposób realizowania przez ocenianego celów do osiągnięcia w okresie, w którym
oceniany podlegał ocenie – jeżeli cele te zostały wyznaczone,
c) kierunki dalszego rozwoju zawodowego i potrzeby ocenianego w zakresie podnoszenia
kwalifikacji i doskonalenia umiejętności,
d) wszystkie powyższe odpowiedzi są prawidłowe.*
84. Ocena okresowa dotyczy wykonywania przez członka korpusu służby cywilnej
obowiązków wynikających z:
a) poleceń wydawanych ustnie przez przełożonego,
b) zakresu czynności podpisywanego podczas obejmowania stanowiska,
c) opisu zajmowanego stanowiska pracy,*
d) poleceń wydawanych pisemnie przez przełożonego.
85. Od oceny okresowej służy – w ciągu siedmiu dni od zapoznania się z oceną –
sprzeciw do:
a) bezpośredniego przełożonego,
b) dyrektora generalnego urzędu,*
c) szefa służby cywilnej,
d) sądu pracy.
86. Delegowanie to przydzielanie pracownikom:
a) zakresu zadań do wykonania,
b) zakresu odpowiedzialności,
c) zakresu uprawnień,
d) wszystkie powyższe odpowiedzi są prawidłowe.*
87. Wskaźnik cen towarów i usług konsumpcyjnych:
a) mierzy inflację lub deflację cen konsumenta, czyli wzrost lub spadek przeciętnego
poziomu cen towarów i usług konsumpcyjnych nabywanych przez gospodarstwa
domowe,*
b) mierzy inflację lub deflację cen producenta, czyli wzrost lub spadek przeciętnego
poziomu cen produkcji przemysłowej,
c) jest obliczany w Polsce tylko przez Narodowy Bank Polski, który ma dbać o stabilność
cen,
d) rośnie wraz ze wzrostem udziału towarów w strukturze konsumpcji gospodarstw
domowych.
88. Fałszywe jest następujące stwierdzenie:
a) obniżka stawek PIT-u prowadzi zwykle do wzrostu wydatków konsumpcyjnych,
b) podwyżka stawek VAT-u prowadzi zwykle do wzmocnienia bodźców do konsumpcji,*
c) obniżka stawek VAT-u prowadzi zwykle do wzmocnienia bodźców do konsumpcji,
d) podwyżka stawek PIT-u prowadzi zwykle do spadku wydatków konsumpcyjnych.
89. Europejski System Banków Centralnych:
a) to inaczej Europejski Bank Centralny,
b) to ciało zrzeszające Europejski Bank Centralny oraz banki centralne państw
członkowskich strefy euro,
c) to ciało zrzeszające Europejski Bank Centralny, banki centralne państw członkowskich
strefy euro oraz banki centralne państw członkowskich Unii Europejskiej, które nie
należą do strefy euro,*
d) to ciało zrzeszające banki centralne państw członkowskich Unii Europejskiej.
90. Prezes Narodowego Banku Polskiego jest powoływany na sześcioletnią kadencję
przez:
a) Prezydenta RP na wniosek Sejmu,
b) Prezydenta RP wniosek Senatu,
c) Sejm na wniosek Prezydenta RP,*
d) Senat na wniosek Prezydenta RP.
