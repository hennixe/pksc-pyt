1. Roczny cykl koordynacji polityki gospodarczej i budżetowej w Unii Europejskiej,
w którym państwa członkowskie Unii Europejskiej otrzymują wytyczne przed
podejmowaniem decyzji dotyczących polityki na poziomie krajowym, to:
a) Procedura Nadmiernego Deficytu,
b) Semestr Europejski,*
c) Wieloletnie Ramy Finansowe,
d) Procedura Nadmiernego Zadłużenia Publicznego.
2. Prezes Narodowego Banku Polskiego zasiada w następującym organie
Europejskiego Banku Centralnego:
a) Rada Prezesów,
b) zarząd,
c) Rada Ogólna,*
d) w żadnym – Narodowy Bank Polski nie jest reprezentowany w Europejskim Banku
Centralnym, ponieważ Polska nie przyjęła euro.
3. Europejski Bank Centralny otrzymuje instrukcje w zakresie prowadzonej polityki
pieniężnej wyłącznie od:
a) banków centralnych państw członkowskich Unii Europejskiej,
b) Rady Europejskiej,
c) Komisji Europejskiej,
d) nikogo – Europejski Bank Centralny nie może przyjmować instrukcji w tym zakresie.*
4. Przed wprowadzeniem euro państwo członkowskie nie musi spełniać
warunku związanego z osiągnięciem wysokiego poziomu trwałej konwergencji
w odniesieniu do:
a) osiągnięcia wysokiego stopnia stabilności cen,
b) zapewnienia stabilnej sytuacji finansów publicznych,
c) poszanowania zwykłych marginesów wahań kursów przewidzianych mechanizmem
kursów wymiany walut europejskiego systemu walutowego przez co najmniej 2 lata –
bez dewaluacji w stosunku do euro,
d) trwałego osiągnięcia poziomu PKB per capita na poziomie co najmniej 70% średniej
dla wszystkich państw członkowskich Unii Europejskiej.*
5. OLAF (Europejski Urząd do Spraw Zwalczania Nadużyć Finansowych) zajmuje się
badaniem m.in.:
a) nadużyć związanych w wyłudzeniami VAT w państwach członkowskich Unii Europejskiej,
b) nadużyć związanych w wykorzystaniem środków z budżetu Unii Europejskiej
w państwach członkowskich,*
c) nieprawidłowości przy poborze akcyzy przez państwa członkowskie Unii Europejskiej,
d) naruszeń swobody przepływu kapitału w Unii Europejskiej.
6. Komisja Europejska, działając w imieniu Unii Europejskiej, emituje unijne obligacje w
celu finansowania:
a) kosztu interwencji walutowych,
b) wydatków Europejskiego Banku Centralnego,
c) deficytu budżetu ogólnego Unii Europejskiej,
d) różnych programów – takich jak np. NextGenerationEU.*
7. Organem podatkowym jest:
a) urząd skarbowy,
b) izba celna,
c) wójt,*
d) inkasent.
8. Podatki pośrednie to:
a) podatek od towarów i usług oraz podatek akcyzowy,*
b) podatki niestanowiące dochodów budżetu państwa,
c) podatki lokalne,
d) podatki od środków transportu.
9. Interpretacji ogólnej przepisów prawa podatkowego dokonuje:
a) Minister Finansów,*
b) Szef Krajowej Administracji Skarbowej,
c) Dyrektor Krajowej Informacji Skarbowej,
d) każdy organ wskazany w odpowiedziach a)-c).
10. Zgodnie z Konstytucją RP maksymalny poziom państwowego długu publicznego
ustala się w relacji do:
a) dochodów budżetu państwa,
b) dochodów sektora finansów publicznych,
c) deficytu sektora finansów publicznych,
d) produktu krajowego brutto.*
11. Strategia zarządzania długiem Skarbu Państwa jest opracowywana na okres:
a) roku budżetowego,
b) czteroletni,*
c) uzgodniony z Radą Polityki Pieniężnej,
d) terminu zapadalności obligacji skarbowych.
12. Środki na finansowanie Krajowego Programu Odbudowy z komponentu
pożyczkowego są ujmowane w budżecie państwa:
a) w budżecie środków europejskich,
b) w części dochodowej budżetu państwa,
c) w części wydatkowej dysponentów,
d) w planie przychodów i rozchodów.*
13. Zgodnie ze Statutem Międzynarodowego Trybunału Sprawiedliwości jurysdykcja
Trybunału obejmuje:
a) rozpoznawanie sporów prawnych między państwami,*
b) udzielanie odpowiedzi na pytania prejudycjalne wnoszone przez sądy krajowe,
c) rozpoznawanie sporów inwestycyjnych między osobami fizycznymi i prawnymi,
d) rozpoznawanie sporów prawnych między organizacjami pozarządowymi.
14. W świetle konwencji wiedeńskiej o stosunkach dyplomatycznych z dnia 18 kwietnia
1961 roku szef misji dyplomatycznej:
a) korzysta w państwie przyjmującym z bezwzględnego immunitetu
od jurysdykcji karnej,*
b) nie musi posiadać agrément państwa przyjmującego, żeby objąć swoje funkcje w tym
państwie,
c) może żądać szczegółowego uzasadnienia od państwa przyjmującego w sytuacji
uznania go w tym państwie za persona non grata,
d) korzysta z przywilejów i immunitetów pod warunkiem zawarcia indywidualnej umowy w
tym zakresie między państwem przyjmującym a państwem wysyłającym.
15. Konwencja w sprawie zapobiegania i karania zbrodni ludobójstwa uchwalona
przez Zgromadzenie Ogólne Narodów Zjednoczonych dnia 9 grudnia 1948 roku rozumie
pod pojęciem ludobójstwa:
a) zabójstwo członków grup narodowych, etnicznych, rasowych lub religijnych popełnione
z zamiarem zniszczenia w całości lub części danej grupy w czasie pokoju,*
b) umyślne niszczenie miast i wsi popełnione w czasie międzynarodowego
konfliktu zbrojnego,
c) tortury wobec ludności cywilnej stosowane w ramach zakrojonego na szeroką skalę
ataku na ludność cywilną stanowiącego element polityki państwa,
d) niezgodne z Kartą Narodów Zjednoczonych użycie lądowych sił zbrojnych przeciwko
integralności terytorialnej innego państwa.
16. Terminem akty nienazwane bądź sui generis określa się:
a) zbiór orzeczeń Trybunału Sprawiedliwości Unii Europejskiej,
b) opinie i zalecenia,
c) rezolucje, deklaracje, komunikaty, programy przyjmowane przez instytucje i jednostki
organizacyjne Unii Europejskiej,*
d) pisemne zapytania poselskie członków Parlamentu Europejskiego.
17. Trójkąt Weimarski będący platformą współpracy politycznej Polski, Niemiec i Francji
został utworzony w roku:
a) 1989,
b) 1991,*
c) 1999,
d) 2004.
18. Założycielami Grupy Wyszehradzkiej były następujące kraje:
a) Polska, Czechy, Słowacja,
b) Polska, Czechy, Słowacja, Węgry i Słowenia,
c) Polska, Czechosłowacja i Węgry,*
d) Polska, Czechy, Słowacja i Węgry.
19. Podczas rozmowy poprzedzającej wybór kryteriów oceny okresowej
w służbie cywilnej przełożony nie ma obowiązku omawiania z ocenianym:
a) głównych obowiązków wynikających z opisu stanowiska pracy,
b) oczekiwań oceniającego co do sposobu spełnienia kryteriów oceny,
c) kryteriów obowiązkowych ani kryteriów dodatkowych – jeśli są wybierane
przez oceniającego,
d) wyników dotychczasowej pracy ocenianego.*
20. Indywidualny program rozwoju zawodowego (IPRZ):
a) stanowi podstawę do kierowania członka korpusu służby cywilnej na szkolenia,*
b) jest zatwierdzany przez bezpośredniego przełożonego,
c) jest ustalany dla członków korpusu służby cywilnej i osób zajmujących wyższe
stanowiska w służbie cywilnej,
d) zgodnie z przepisami ustawy o służbie cywilnej musi być sporządzany co 3 lata.
21. Opis każdego nowo utworzonego stanowiska pracy sporządza się:
a) do 3 miesięcy od jego utworzenia,
b) do miesiąca od jego utworzenia,
c) do 14 dni od jego utworzenia,
d) niezwłocznie po jego utworzeniu.*
22. W ramach oceny okresowej w służbie cywilnej oceniający, wybierając kryteria
dodatkowe, może wskazać maksymalnie:
a) 1 kryterium dodatkowe,
b) 2 kryteria dodatkowe,
c) 3 kryteria dodatkowe,*
d) 4 kryteria dodatkowe.
23. Do celów, którym mają służyć narzędzia work-life balance (określone w Zarządzeniu
nr 6 Szefa Służby Cywilnej z dnia 12 marca 2020 roku w sprawie standardów zarządzania
zasobami ludzkimi w służbie cywilnej), należy:
a) optymalizacja czasu wykorzystywanego na realną pracę, aby zwiększyć jej efekty,
b) tworzenie przyjaznej atmosfery w pracy oraz wspieranie zdrowego stylu życia,*
c) zmniejszenie poziomu absencji pracowników spowodowanej chorobami zawodowymi,
d) lepsza analiza ryzyk odnoszących się do wszystkich obszarów działania urzędu.
24. Wartościowanie stanowisk pracy w urzędzie może przeprowadzić osoba,
która reprezentuje pracodawcę, bez konieczności powoływania zespołu
wewnętrznego – jeśli:
a) liczba wszystkich pracowników zatrudnionych w urzędzie wynosi do 50 osób,
b) liczba członków korpusu służby cywilnej zatrudnionych w urzędzie wynosi do 30 osób,
c) liczba członków korpusu służby cywilnej zatrudnionych w urzędzie wynosi do 50 osób,*
d) dana osoba posiada wystarczającą wiedzę merytoryczną do samodzielnego
przeprowadzenia tego procesu.
25. Zgodnie z Zarządzeniem nr 1 Prezesa Rady Ministrów z dnia 7 stycznia 2011 roku
w sprawie zasad dokonywania opisów i wartościowania stanowisk pracy w służbie
cywilnej w opisie stanowiska pracy wskazuje się:
a) potencjalne zadania, które mogą być realizowane na opisywanym stanowisku,
wymagane kompetencje, kwalifikacje i zakres odpowiedzialności ze względu
na umiejscowienie i funkcję stanowiska pracy w strukturze urzędu,
b) realizowane zadania, wymagane kompetencje, kwalifikacje i zakres odpowiedzialności
ze względu na umiejscowienie i funkcję stanowiska pracy w strukturze urzędu,*
c) najważniejsze zadania komórki, w których realizacji może brać udział pracownik
podpisujący ten opis stanowiska pracy,
d) zadania realizowane na danym stanowisku pracy oraz zadania, które mogą być w jego
ramach realizowane, jeśli wystąpi taka potrzeba.
26. Pierwsza ocena pracownika służby cywilnej uwzględnia:
a) postawę ocenianego, jego zdolności analityczne, umiejętność współpracy oraz rzetelność,
b) postawę ocenianego, jego zaangażowanie i postępy w pracy, relacje
ze współpracownikami oraz terminowość wykonywania zadań,*
c) stopień opanowania treści merytorycznej zadań komórki organizacyjnej, w której pracuje
oceniany, relacje ze współpracownikami oraz terminowość wykonywania zadań,
d) postawę ocenianego, jego umiejętności analityczne, relacje ze współpracownikami
oraz rzetelność.
27. Zgodnie z Kodeksem pracy pracownik, który doznał mobbingu, może dochodzić
odszkodowania od:
a) pracodawcy,*
b) bezpośredniego przełożonego,
c) mobbera,
d) kierownika działu właściwego do spraw płac i wynagrodzeń.
28. Zgodnie z Kodeksem pracy obowiązek przyjęcia regulaminu pracy, który ustala
organizację i porządek w procesie pracy, oraz związanych z tym praw i obowiązków
pracodawcy i pracowników (chyba że w tym zakresie obowiązują postanowienia układu
zbiorowego pracy) nałożono na pracodawcę zatrudniającego:
a) co najmniej 50 pracowników – ale wyłącznie wtedy, gdy z wnioskiem o wprowadzenie
tego regulaminu wystąpi zakładowa organizacja związkowa,
b) co najmniej 50 pracowników,*
c) co najmniej 20 pracowników,
d) od 20 do 50 pracowników.
29. Zgodnie z Kodeksem pracy praca zdalna może być wykonywana okazjonalnie
na wniosek pracownika w wymiarze nieprzekraczającym w roku kalendarzowym:
a) 2 dni,
b) 10 dni,
c) 24 dni,*
d) 30 dni.
30. Od 1 lipca 2024 roku wysokość minimalnego wynagrodzenia za pracę
w Polsce wyniesie:
a) 3 490 zł,
b) 3 600 zł,
c) 4 300 zł,*
d) 4 242 zł.
31. Wyspecjalizowana jednostka utworzona przez Ministra Zdrowia i działająca od 2022
roku dla przeciwdziałania narkomanii, prowadzenia profilaktyki i rozwiązywania
problemów alkoholowych, a także dla przeciwdziałania innym uzależnieniom to:
a) Krajowe Biuro do Spraw Przeciwdziałania Narkomanii,
b) Narodowy Fundusz Zdrowia,
c) Krajowe Centrum Przeciwdziałania Uzależnieniom,*
d) oddział promocji zdrowia, komunikacji społecznej i higieny dzieci i młodzieży w
wojewódzkich stacjach sanitarno-epidemiologicznych.
32. Z wymienionych poniżej krajów najwyższy wskaźnik rozwoju społecznego
(ang. Human Development Index) ma:
a) Holandia,
b) Dania,
c) Szwajcaria,*
d) Francja.
33. Konferencja Stron Ramowej konwencji Narodów Zjednoczonych w sprawie zmian
klimatu (COP28) w 2023 r. odbywała się w:
a) Paryżu,
b) Katowicach,
c) Madrycie,
d) Dubaju.*
34. Współczynnik Giniego (ang. Gini coefficient) stosowany w statystyce publicznej jest
wykorzystywany do wizualizacji:
a) nierówności rozkładu dochodu,*
b) skali ubóstwa,
c) skali transferu z sektora publicznego do peryferyjnych segmentów sektora prywatnego,
d) skali dotacji celowych dla przedsiębiorców.
35. Brak możliwości zaspokojenia potrzeb uznanych w warunkach europejskich
za podstawowe ze względu na problemy finansowe to:
a) pauperyzacja,
b) dematerializacja,
c) deprywacja materialna,*
d) regres społeczny.
36. Obywatel państwa członkowskiego Unii Europejskiej przebywający
w celach turystycznych w Polsce powyżej 3 miesięcy jest zobowiązany do:
a) złożenia wniosku o pobyt czasowy,
b) złożenia wniosku o udzielenie zezwolenia na pobyt stały,
c) zarejestrowania pobytu,*
d) wykazania się znajomością języka polskiego na poziomie min. B1.
37. Senat Rzeczypospolitej Polskiej:
a) ma prawo zarządzić referendum ogólnokrajowe,
b) może powołać komisję śledczą do zbadania określonej sprawy,
c) podejmuje uchwałę o udzieleniu lub o odmowie udzielenia Radzie Ministrów absolutorium,
d) wyraża zgodę na powołanie Prezesa Najwyższej Izby Kontroli.*
38. Zgodnie z Konstytucją RP wybory proporcjonalne dotyczą wyborów do:
a) Senatu,
b) Sejmu i Prezydenta RP,
c) Sejmu i Senatu,
d) Sejmu.*
39. Jedynym wymaganiem Konstytucji RP wobec ministra jest to, by minister:
a) nie prowadził działalności sprzecznej z jego obowiązkami publicznymi,*
b) miał wykształcenie średnie,
c) miał wykształcenie wyższe,
d) nie był skazany prawomocnym wyrokiem na karę pozbawienia wolności
za przestępstwo umyślne ścigane z oskarżenia publicznego.
40. Organem konstytucyjnym, którego składu lub trybu powoływania Konstytucja RP
nie reguluje, jest:
a) Krajowa Rada Radiofonii i Telewizji,
b) Krajowa Rada Sądownictwa,
c) Rada Polityki Pieniężnej,
d) Zarząd Narodowego Banku Polskiego.*
41. Rozporządzenia może wydawać:
a) Krajowa Rada Radiofonii i Telewizji,*
b) Państwowa Komisja Wyborcza,
c) Prezes Narodowego Banku Polskiego,
d) Rada Mediów Narodowych.
42. Prawa przedłożenia projektu ustawy o zmianie Konstytucji RP nie posiada:
a) grupa posłów określona w Konstytucji RP,
b) Prezydent RP,
c) Rada Ministrów,*
d) Senat.
43. Zgodnie z Konstytucją RP przedawnieniu nie podlegają:
a) przestępstwa popełnione przez funkcjonariuszy publicznych lub na ich zlecenie,
b) przestępstwa seksualne przeciwko dzieciom,
c) zbrodnie przeciwko narodowi polskiemu,
d) zbrodnie wojenne i zbrodnie przeciwko ludzkości.*
44. Kadencja członków Rady Służby Publicznej trwa:
a) 3 lata,
b) 4 lata,*
c) 5 lat,
d) 6 lat.
45. Odznakę Honorową za Zasługi dla Służby Cywilnej nadaje Prezes Rady Ministrów
po zasięgnięciu opinii:
a) Rady Służby Publicznej,
b) członka Rady Ministrów nadzorującego urząd, gdzie pracuje osoba, której dotyczy
wniosek o nadanie odznaki,
c) Szefa Służby Cywilnej,*
d) Szefa Kancelarii Prezesa Rady Ministrów.
46. Ustawowo ustanowiony Dzień Służby Cywilnej przypada:
a) 17 lutego,*
b) 4 maja,
c) 21 września,
d) 11 listopada.
47. Wyższym stanowiskiem w służbie cywilnej nie jest stanowisko:
a) powiatowego lekarza weterynarii,
b) wojewódzkiego inspektora jakości handlowej artykułów rolno-spożywczych,
c) dyrektora wydziału w urzędzie wojewódzkim,
d) naczelnika wydziału w ministerstwie.*
48. Rozwiązanie stosunku pracy z urzędnikiem służby cywilnej z zachowaniem
trzymiesięcznego okresu wypowiedzenia może, choć nie musi, nastąpić w razie:
a) dwukrotnej, następującej po sobie, negatywnej oceny okresowej,
b) odmowy urzędnika poddania się badaniu przez lekarza orzecznika ZUS-u,*
c) stwierdzenia przez lekarza orzecznika ZUS-u trwałej niezdolności do pracy,
która uniemożliwia wykonywanie obowiązków urzędnika służby cywilnej,
d) utraty nieposzlakowanej opinii przez urzędnika.
49. Inspektora ochrony danych w ministerstwie wyznacza:
a) Szef Służby Cywilnej,
b) Komendant Główny Policji,
c) Prezes Urzędu Ochrony Danych Osobowych,
d) administrator.*
50. Podmiot, który wyznaczył inspektora ochrony danych, ma obowiązek zawiadomić o
tym wyznaczeniu:
a) Prezesa Rady Ministrów,
b) Radę Służby Publicznej działającą przy Prezesie Rady Ministrów,
c) Prezesa Urzędu Ochrony Danych Osobowych,*
d) Radę do Spraw Ochrony Danych działającą przy Prezesie Urzędu Ochrony
Danych Osobowych.
51. Prezesa Urzędu Ochrony Danych Osobowych powołuje i odwołuje:
a) Sejm za zgodą Senatu,*
b) Prezydent RP za zgodą Sejmu,
c) Prezes Rady Ministrów na wniosek Rady do Spraw Ochrony Danych Osobowych,
d) Minister Spraw Wewnętrznych i Administracji na wniosek Komendanta Głównego Policji.
52. Podmiot właściwy do prowadzenia postępowania w sprawie naruszenia przepisów
o ochronie danych osobowych to:
a) inspektor ochrony danych,
b) administrator,
c) pełnomocnik administratora do spraw informacji niejawnej,
d) Prezes Urzędu Ochrony Danych Osobowych.*
53. Mediacja w postępowaniu administracyjnym może być prowadzona:
a) w toku każdego postępowania – niezależnie od jego przedmiotu,
b) jedynie gdy przepis szczególny tak stanowi,
c) w każdym przypadku – o ile przepisy odrębne nie wyłączają takiej możliwości,
d) jeżeli pozwala na to charakter sprawy.*
54. W postępowaniu sądowoadministracyjnym:
a) mediacja może być przeprowadzona pomiędzy skarżącym a organem,
którego działanie jest przedmiotem skargi,*
b) mediacja może być przeprowadzona pomiędzy organem, którego działanie
jest przedmiotem skargi, a wojewódzkim sądem administracyjnym właściwym
w sprawie tej skargi,
c) mediacja może być przeprowadzona pomiędzy skarżącym, organem,
którego działanie jest przedmiotem skargi, a wojewódzkim sądem administracyjnym
właściwym w sprawie tej skargi,
d) nie ma możliwości prowadzenia mediacji.
55. Sąd, który rozpatruje spory o roszczenie dotyczące stosunku pracy w służbie cywilnej, to:
a) Naczelny Sąd Administracyjny,
b) wojewódzki sąd administracyjny,
c) wydział cywilny sądu rejonowego,
d) sąd pracy.*
56. Sąd, do którego przysługuje odwołanie od orzeczeń Wyższej Komisji Dyscyplinarnej, to:
a) sąd apelacyjny – sąd pracy i ubezpieczeń społecznych,*
b) Sąd Rejonowy dla m.st. Warszawy,
c) Naczelny Sąd Administracyjny,
d) Sąd Najwyższy.
57. Naczelny Sąd Administracyjny nie może podjąć uchwały mającej wyjaśnić przepisy
prawne, których stosowanie wywołało rozbieżności w orzecznictwie sądów
administracyjnych, w składzie:
a) 3 sędziów,*
b) 7 sędziów,
c) całej Izby,
d) pełnym.
58. Sędzią sądu administracyjnego jest osoba powołana na to stanowisko przez:
a) Prezydenta Rzeczypospolitej Polskiej,*
b) Prezesa Rady Ministrów,
c) Ministra Spraw Wewnętrznych i Administracji,
d) Ministra Sprawiedliwości.
59. Artykuł 2 Traktatu o Unii Europejskiej wymienia wartości, na których opiera się Unia
Europejska. Są nimi m.in.:
a) pokój, zrównoważony rozwój, postęp społeczno-gospodarczy,
b) wolność, równość, demokracja,*
c) zapobieganie rasizmowi, ksenofobii i nietolerancji,
d) subsydiarność, społeczna gospodarka rynkowa, spójność terytorialna.
60. Państwo, które ma więcej niż minimalny próg 6 członków Parlamentu Europejskiego, to:
a) Malta,
b) Cypr,
c) Luksemburg,
d) Estonia.*
61. Wysoki Przedstawiciel Unii do Spraw Zagranicznych i Polityki Bezpieczeństwa nie:
a) przewodniczy Radzie Europejskiej,*
b) jest wiceprzewodniczącym Komisji Europejskiej,
c) jest Szefem Europejskiej Służby Działań Zewnętrznych,
d) kieruje Europejską Agencją Obrony.
62. Instytucja unijna, która decyduje o nałożeniu sankcji na państwo trzecie, to:
a) Rada Unii Europejskiej,*
b) Komisja Europejska,
c) Europejska Służba Działań Zewnętrznych,
d) Rada Europejska.
63. Sojusz Północnoatlantycki liczy obecnie:
a) 27 państw,
b) 30 państw,
c) 32 państwa,*
d) 33 państwa.
64. W 2025 roku Polska będzie tworzyć trio prezydencji w Radzie Unii Europejskiej razem z:
a) Węgrami i Cyprem,
b) Holandią i Cyprem,
c) Danią i Węgrami,
d) Danią i Cyprem.*
65. Zgodnie z ustawą z dnia 8 października 2010 roku o współpracy Rady Ministrów z
Prezydentem Rzeczypospolitej Polskiej oraz Sejmem i Senatem w sprawach związanych
z członkostwem Rzeczypospolitej Polskiej w Unii Europejskiej stanowisko, na które
zgłaszana kandydatura podlega opiniowaniu przez Sejm, to:
a) dyrektor Europejskiego Urzędu Doboru Kadr,
b) Przewodniczący Rady Europejskiej,
c) Stały Przedstawiciel Rzeczypospolitej Polskiej przy Unii Europejskiej,*
d) członek zarządu Europejskiego Banku Centralnego.
66. Zarządzenie Prezesa Rady Ministrów wydane na podstawie ustawy:
a) podlega ogłoszeniu w Dzienniku Ustaw Rzeczypospolitej Polskiej,
b) podlega ogłoszeniu w Dzienniku Urzędowym Rzeczypospolitej Polskiej „Monitor Polski”,*
c) podlega ogłoszeniu w Dzienniku Urzędowym Kancelarii Prezesa Rady Ministrów,
d) jako akt wewnętrzny nie podlega ogłoszeniu w dzienniku urzędowym.
67. Akt prawa wewnętrznego wydany przez ministra kierującego działem
administracji rządowej:
a) może wyznaczać wyłącznie obowiązki jednostek organizacyjnie podległych
temu ministrowi,*
b) może wyznaczać wyłącznie obowiązki jednostek organizacyjnych podległych
temu ministrowi lub nadzorowanych przez niego,
c) może wyznaczać obowiązki każdego podmiotu – jeśli jest to akt wydany na podstawie
ustawy i został ogłoszony w dzienniku urzędowym tego ministra,
d) nie może wyznaczać obowiązków jakimkolwiek podmiotom, ponieważ obowiązki
prawne mogą być wyznaczane wyłącznie w drodze przepisów powszechnie
obowiązujących.
68. Jeśli osoba będąca stroną postępowania jest nieobecna, a nie został wyznaczony
jej przedstawiciel, organ administracji publicznej prowadzący postępowanie
jest zobowiązany:
a) umorzyć postępowanie jako bezprzedmiotowe z przyczyn podmiotowych,
b) zawiesić postępowanie do czasu uzyskania kontaktu z nieobecną osobą,
c) wystąpić z wnioskiem do właściwego sądu opiekuńczego o ustanowienie kuratora
dla osoby nieobecnej,*
d) wydać rozstrzygnięcie zaocznie – pomimo nieobecności strony postępowania.
69. Różnica między sekretarzem stanu a podsekretarzem stanu w ministerstwie polega
na tym, że:
a) podsekretarz stanu wchodzi w skład korpusu służby cywilnej,
b) podsekretarz stanu nie może sprawować mandatu poselskiego lub senatorskiego,*
c) sekretarz stanu wchodzi w skład Rady Ministrów,
d) sekretarzem stanu może być jedynie osoba sprawująca mandat posła lub senatora.
70. W rządowym procesie decyzyjnym – unormowanym w regulaminie pracy
Rady Ministrów – organem, który może przyjąć projekt dokumentu rządowego
albo rekomendować Radzie Ministrów jego odrzucenie, jest:
a) komisja prawnicza,
b) Stały Komitet Rady Ministrów,*
c) Komitet Integracji Europejskiej,
d) Prezydium Rady Ministrów.
71. Tzw. rządowe projekty ustaw formalnie są projektami, które do Sejmu wnosi:
a) Rada Ministrów,*
b) Prezes Rady Ministrów,
c) właściwy minister,
d) Rada Ministrów, Prezes Rady Ministrów albo minister – w zależności od obszaru
regulowanych w projekcie spraw.
72. Kadencja wójtów, burmistrzów i prezydentów miast w Polsce obecnie wynosi:
a) 3 lata,
b) 4 lata,
c) 5 lat,*
d) 6 lat.
73. Generalny Dyrektor Ochrony Środowiska:
a) jest organem terenowej administracji niezespolonej,
b) podlega ministrowi właściwemu do spraw gospodarki złożami kopalin,
c) jest centralnym organem administracji rządowej,*
d) wykonuje swoje zadania przy pomocy Głównego Inspektoratu Ochrony Środowiska.
74. Pracownikami samorządowymi zatrudnionymi na podstawie powołania są:
a) sekretarze jednostek samorządu terytorialnego,
b) członkowie zarządu województwa i powiatu,
c) burmistrzowie dzielnic miasta stołecznego Warszawy,
d) zastępcy wójta, burmistrza i prezydenta miasta.*
75. Według ustawy z dnia 8 marca 1990 roku o samorządzie gminnym jeśli wójt narusza
Konstytucję RP lub ustawy, może zostać odwołany ze stanowiska przez:
a) Sejm na wniosek Prezesa Rady Ministrów,
b) Prezesa Rady Ministrów na wniosek wojewody,*
c) Prezesa Rady Ministrów na wniosek właściwego sejmiku województwa,
d) radę gminy na wniosek regionalnej izby obrachunkowej.
76. Ustawa z dnia 16 września 1982 roku o pracownikach urzędów państwowych
ma zastosowanie wobec pracowników:
a) regionalnych izb obrachunkowych,*
b) Najwyższej Izby Kontroli,
c) Agencji Bezpieczeństwa Wewnętrznego,
d) jednostek organizacyjnych gmin i ich związków.
77. Państwowego powiatowego inspektora sanitarnego powołuje i odwołuje:
a) państwowy wojewódzki inspektor sanitarny po zasięgnięciu opinii wojewody właściwego
ze względu na siedzibę państwowego powiatowego inspektora sanitarnego,*
b) państwowy wojewódzki inspektor sanitarny po zasięgnięciu opinii starosty właściwego
ze względu na siedzibę państwowego powiatowego inspektora sanitarnego,
c) wojewoda po zasięgnięciu opinii starosty właściwego ze względu na siedzibę
państwowego powiatowego inspektora sanitarnego,
d) starosta po zasięgnięciu opinii wojewody właściwego ze względu na siedzibę
państwowego powiatowego inspektora sanitarnego.
78. Zarząd wojewódzkiego funduszu ochrony środowiska i gospodarki wodnej
jest powoływany przez:
a) Prezesa Narodowego Funduszu Ochrony Środowiska i Gospodarki Wodnej,
b) ministra właściwego do spraw środowiska,
c) sejmik województwa,
d) zarząd województwa.*
79. Ministerstwo:
a) tworzy, znosi lub przekształca Rada Ministrów – w drodze rozporządzenia,*
b) tworzy, znosi lub przekształca Rada Ministrów – w drodze zarządzenia,
c) tworzy, znosi lub przekształca minister – w drodze rozporządzenia,
d) składa się z departamentów dzielących się na sekcje.
80. Radny powiatu może:
a) być członkiem zarządu tego samego powiatu,*
b) być zatrudniony na podstawie umowy o pracę w starostwie powiatowym powiatu – ale
tylko tego, w którym sprawuje mandat,
c) bez ograniczeń prowadzić działalność gospodarczą,
d) pełnić funkcję wojewody – ale tylko w ramach województwa, do którego przynależy
powiat tego radnego.
81. Zgodnie z ustawą z dnia 3 października 2008 roku o udostępnianiu informacji o
środowisku i jego ochronie, udziale społeczeństwa w ochronie środowiska oraz o
ocenach oddziaływania na środowisko władze publiczne co do zasady udostępniają
informację o środowisku i jego ochronie:
a) bez zbędnej zwłoki, nie później niż w ciągu miesiąca od dnia otrzymania wniosku,*
b) bez zbędnej zwłoki, nie później niż w ciągu 14 dni od dnia otrzymania wniosku,
c) bez zbędnej zwłoki, nie później niż w ciągu 3 miesięcy od dnia otrzymania wniosku,
d) wyłącznie na umotywowany wniosek organizacji ekologicznej.
82. Wyłączeniu od prowadzenia sprawy w postępowaniu administracyjnym
z ustawy podlega:
a) pracownik organu w każdej sprawie swojego byłego małżonka,*
b) pracownik organu w każdej sprawie byłego małżonka swojego
bezpośredniego przełożonego,
c) organ administracji publicznej w sprawie senatora lub posła,
d) członek samorządowego kolegium odwoławczego w przypadku sprawy
dotyczącej gminy jego zamieszkania.
83. Zgodnie z Kodeksem postępowania administracyjnego termin nie będzie uważany
za zachowany, jeśli przesyłka w terminie nie dotrze do organu, a przed upływem
tego terminu została:
a) nadana w placówce pocztowej polskiego operatora wyznaczonego,
b) nadana w placówce kurierskiej na terenie Polski,*
c) złożona w polskim urzędzie konsularnym,
d) złożona kapitanowi statku morskiego przez członka załogi.
84. Dowodem w postępowaniu administracyjnym:
a) może być wszystko, co przyczyni się do wyjaśnienia sprawy,*
b) nie mogą być żadne zeznania duchownego,
c) może być przesłuchanie stron na każdym etapie postępowania,
d) mogą być tylko oryginały dokumentów i zaświadczeń.
85. W razie śmierci przedstawiciela ustawowego strony postępowania
administracyjnego organ:
a) musi zawiesić postępowanie administracyjne,*
b) może zawiesić postępowanie administracyjne – jeśli przemawia za tym ważny
interes publiczny,
c) musi umorzyć postępowanie administracyjne,
d) może umorzyć postępowanie administracyjne na wniosek strony pozbawionej
przedstawiciela.
86. Sprawa może być załatwiona milcząco, jeśli:
a) zezwala na to przepis szczegółowy,*
b) strony postępowania uzgodniły treść ugody przed zakończeniem postępowania
przez organ,
c) dotyczy spraw majątkowych o wartości do 5 000 złotych,
d) sprzeciw strony wpłynął do organu po upływie terminu.
87. Wznowienie postępowania administracyjnego:
a) nie będzie możliwe po upływie 5 lat od wydania decyzji opartej na fałszywych dowodach,
b) będzie możliwe w ciągu miesiąca od wejścia w życie wyroku Trybunału
Konstytucyjnego uznającego akt normatywny, który stanowi podstawę wydania
decyzji, za niezgodny z Konstytucją RP – do 10 lat od wydania decyzji,
c) będzie możliwe w ciągu miesiąca od wejścia w życie wyroku Trybunału
Konstytucyjnego uznającego akt normatywny, który stanowi podstawę wydania decyzji
za niezgodny z Konstytucją RP – bez względu na upływ czasu od wydania decyzji,*
d) nie jest dopuszczalne z uwagi na zasadę trwałości decyzji administracyjnej.
88. Egzekucji administracyjnej podlega:
a) majątek zobowiązanego z wyłączeniami wskazanymi w ustawie,*
b) cały majątek zobowiązanego – bez żadnych wyłączeń,
c) cały majątek zobowiązanego – z ustawowym wyłączeniem wszystkich ruchomości,
d) każda kwota pieniężna.
89. Grzywnę w celu przymuszenia w postępowaniu egzekucyjnym w administracji:
a) nakłada się wyłącznie na osoby fizyczne,
b) stosuje się wobec adresata unikającego wykonania zobowiązania niepieniężnego,*
c) nakłada się z zasady jednokrotnie,
d) kalkuluje się na podstawie dochodu zobowiązanego, ale nie może ona wynieść więcej
niż dwukrotność minimalnego miesięcznego wynagrodzenia.
90. O utworzeniu wojewódzkich rad dialogu społecznego decyduje:
a) Minister Rodziny, Pracy i Polityki Społecznej,
b) Minister Spraw Wewnętrznych i Administracji,
c) wojewoda,
d) marszałek województwa.* 