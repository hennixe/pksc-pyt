1. Konstytucyjny cel działania korpusu służby cywilnej to zapewnienie:
a) zawodowego, rzetelnego, bezstronnego i politycznie neutralnego
wykonywania zadań państwa w urzędach administracji rządowej,*
b) wykonywania zadań państwa w urzędach administracji państwowej,
c) zawodowego i rzetelnego wykonywania zadań państwa m.in. w
urzędach administracji samorządowej,
d) odpowiednich kadr w administracji państwowej i samorządowej.
2. Korpus służby cywilnej działa w:
a) urzędzie marszałkowskim,
b) Urzędzie Miasta Stołecznego Warszawy,
c) urzędzie wojewódzkim,*
d) Biurze Rzecznika Praw Obywatelskich.
3. Zakres znaczeniowy pojęcia „członek korpusu służby cywilnej”
obejmuje:
a) osoby piastujące funkcje ministrów, sekretarzy i podsekretarzy stanu
w ministerstwach,
b) funkcjonariuszy policji i żołnierzy zawodowych oddelegowanych do
pełnienia służby w urzędach administracji rządowej,
c) pracowników służby cywilnej, urzędników służby cywilnej i osoby
zatrudnione na wyższych stanowiskach w służbie cywilnej,*
d) pracowników samorządowych, nauczycieli i pracowników
przedsiębiorstw państwowych.
4. Do ustawowych zadań Rady Służby Publicznej należy:
a) kierowanie procesem zarządzania zasobami ludzkimi w służbie
cywilnej,
b) prowadzenie współpracy międzynarodowej w sprawach dotyczących
służby cywilnej,
c) wyrażanie opinii w sprawach dotyczących służby cywilnej
przedstawianych jej m.in. przez Prezesa Rady Ministrów,*
d) gromadzenie informacji o służbie cywilnej.
5. Dyrektor generalny urzędu składa roczne sprawozdanie z realizacji
zadań urzędu, które wynikają z ustawy o służbie cywilnej:
a) kierownikowi urzędu (m.in. ministrowi), w którym dyrektor generalny
jest zatrudniony,
b) Prezesowi Rady Ministrów,
c) Szefowi Służby Cywilnej,*
d) Radzie Służby Publicznej.
6. Wyniki naboru do służby cywilnej, w tym imiona i nazwiska
kandydatów, którzy spełniają wymagania formalne, stanowią:
a) prawnie chronione dane osobowe,
b) dane o klauzuli „zastrzeżone”,
c) dane o klauzuli „poufne”,
d) informację publiczną.*
7. Szef Służby Cywilnej dokonuje w imieniu Rzeczypospolitej Polskiej
mianowania:
a) członka korpusu służby cywilnej, który został powołany przez
dyrektora generalnego urzędu na wyższe stanowisko w służbie
cywilnej,
b) pracownika służby cywilnej, który otrzymał pozytywną ocenę na
jednym z dwóch najwyższych poziomów przewidzianych w skali ocen
– w ramach ustawowej pierwszej oceny w służbie cywilnej,
c) pracownika służby cywilnej, który ukończył Krajową Szkołę
Administracji Publicznej im. Prezydenta Rzeczypospolitej Polskiej
Lecha Kaczyńskiego,*
d) członków korpusu służby cywilnej wskazanych przez dyrektorów
generalnych urzędów i zaakceptowanych przez Radę Służby
Publicznej.
8. Urzędnik służby cywilnej, który od otrzymania ostatniego stopnia
służbowego uzyskał dwie następujące po sobie pozytywne oceny
okresowe na jednym z dwóch najwyższych poziomów przewidzianych
w skali ocen:
a) może otrzymać kolejny stopień służbowy na umotywowany wniosek
przełożonego,
b) otrzymuje kolejny stopień służbowy, pod warunkiem istnienia w
budżecie urzędu odpowiednich środków finansowych mogących
pokryć koszty dodatku służby cywilnej z tytułu otrzymanego stopnia
służbowego,
c) obligatoryjnie otrzymuje kolejny stopień służbowy,*
d) otrzymuje regulaminową premię w wysokości 200 proc.
wynagrodzenia zasadniczego.
9. Praca w godzinach nadliczbowych urzędnika służby cywilnej w porze nocnej:
a) jest prawnie zabroniona,
b) nie skutkuje przyznaniem jakichkolwiek uprawnień,
c) skutkuje przyznaniem ekwiwalentu finansowego,
d) skutkuje przyznaniem czasu wolnego w tym samym wymiarze.*
10. Rozwiązanie stosunku pracy z urzędnikiem służby cywilnej bez
wypowiedzenia z winy urzędnika może nastąpić w razie:
a) zawinionej przez urzędnika utraty uprawnień koniecznych do
wykonywania pracy na zajmowanym stanowisku, jeżeli nie jest
możliwe wyznaczenia urzędnikowi stanowiska uwzględniającego jego
przygotowanie zawodowe,*
b) dwukrotnej, następującej po sobie, negatywnej ocenie okresowej,
c) utraty nieposzlakowanej opinii,
d) stwierdzenia przez lekarza Zakładu Ubezpieczeń Społecznych trwałej
niezdolności do pracy uniemożliwiającej wykonywanie obowiązków
urzędnika służby cywilnej.
11. Podjęcie przez urzędnika służby cywilnej dodatkowych zajęć
zarobkowych jest:
a) prawnie bezwarunkowo zakazane,
b) bezwarunkowo dozwolone,
c) dopuszczalne za pisemną zgodą Szefa Służby Cywilnej,
d) dopuszczalne za pisemną zgodą dyrektora generalnego urzędu.*
12. Podmiot, który rozpatruje odwołania członków korpusu służby
cywilnej od orzeczeń komisji dyscyplinarnych urzędu, to:
a) Prezes Rady Ministrów,
b) Szef Służby Cywilnej,
c) Wyższa Komisja Dyscyplinarna Służby Cywilnej,*
d) sąd apelacyjny – sąd pracy i ubezpieczeń społecznych właściwy ze
względu na miejsce zamieszkania obwinionego.
13. Zasada minimalizacji danych wymaga, aby:
a) dane osobowe były adekwatne, stosowne oraz ograniczone do tego,
co niezbędne do celów, dla których są przetwarzane,*
b) dane osobowe były poprawiane w minimalnym stopniu,
c) administrator wyznaczył osoby odpowiedzialne za ograniczenie
przetwarzania danych osobowych do minimum,
d) administrator w minimalnym zakresie wykorzystywał systemy
informatyczne do przetwarzania danych.
14. Prawo dostępu przysługujące osobie, której dane dotyczą, polega na
prawie do:
a) wglądu w system informatyczny, w którym przetwarza się dane
osobowe tej osoby,
b) uzyskania od administratora potwierdzenia, czy są przetwarzane dane
osobowe tej osoby,*
c) uzyskania dostępu do systemu informatycznego, w którym są
przetwarzane dane osoby spokrewnionej,
d) udostępniania swoich danych osobowych.
15. Prezesa Urzędu Ochrony Danych Osobowych powołuje i odwołuje:
a) Prezydent RP,
b) Sejm za zgodą Senatu,*
c) Prezes Rady Ministrów,
d) Minister Cyfryzacji.
16. W rozumieniu ustawy z dnia 6 września 2001 r. o dostępie do
informacji publicznej, informację publiczną stanowi:
a) każda informacja o sprawach publicznych,*
b) każda informacja o osobach publicznych,
c) informacja o osobach publicznych, która podlega udostępnieniu,
d) informacja o osobach publicznych, która podlega udostępnieniu na ich
wniosek.
17. W rozumieniu ustawy z dnia 6 września 2001 r. o dostępie do
informacji publicznej informacja publiczna, która może być
niezwłocznie udostępniona, jest udostępniana w formie:
a) ustnej lub pisemnej bez pisemnego wniosku,*
b) pisemnej na pisemny wniosek,
c) ustnej na pisemny wniosek,
d) decyzji administracyjnej uwzględniającej wniosek o udostępnienie.
18. W myśl przepisów ustawy z dnia 5 sierpnia 2010 r. o ochronie
informacji niejawnych, postępowanie sprawdzające ma na celu
ustalenie, czy:
a) osoba sprawdzana daje rękojmię zachowania tajemnicy,*
b) osoba sprawdzana jest osobą nieskazitelnego charakteru,
c) osoba sprawdzana ma nieposzlakowaną opinię w swoim środowisku,
d) pełnomocnik ochrony dysponuje wiedzą niezbędną do wykonywania
swoich obowiązków.
19. Zamówieniem publicznym jest:
a) umowa odpłatna zawarta między zamawiającym a wykonawcą, której
przedmiotem jest usługa, dostawa lub roboty budowlane,*
b) umowa, w tym również nieodpłatna, zawarta między zamawiającym
a wykonawcą, której przedmiotem jest usługa, dostawa lub roboty
budowlane,
c) postępowanie w celu zawarcia umowy, której przedmiotem jest
usługa, dostawa lub roboty budowlane,
d) umowa, na podstawie której powierza się koncesjonariuszowi
wykonanie robót budowlanych lub świadczenie usług i zarządzanie
tymi usługami – za wynagrodzeniem.
20. Ustawę z dnia 29 stycznia 2004 r. – Prawo zamówień publicznych
stosuje się do:
a) udzielania zamówień, których przedmiotem są usługi arbitrażowe lub
pojednawcze,
b) nabycia własności lub innych praw do istniejących budynków lub
nieruchomości,
c) udzielania zamówień publicznych przez inne niż jednostki sektora
finansów publicznych państwowe jednostki organizacyjne
nieposiadające osobowości prawnej,*
d) zamówień i konkursów, których wartość nie przekracza wyrażonej w
złotych równowartości 10 000 euro.
21. Środki ochrony prawnej przewidziane w ustawie z dnia 29 stycznia
2004 r. – Prawo zamówień publicznych nie przysługują:
a) wykonawcy,
b) uczestnikowi konkursu,
c) zamawiającemu,*
d) organizacji wpisanej na listę organizacji uprawnionych do wnoszenia
środków ochrony prawnej.
22. Rozwiązanie, które sprzyja tzw. work-life balance, to:
a) pierwsza ocena w służbie cywilnej,
b) wartościowanie stanowisk pracy,
c) mnożnikowy system wynagrodzeń,
d) elastyczny czas pracy.*
23. Plan szkoleń centralnych w służbie cywilnej co roku ustala:
a) dyrektor generalny,
b) bezpośredni przełożony,
c) Szef Służby Cywilnej,*
d) Dyrektor Krajowej Szkoły Administracji Publicznej im. Prezydenta
Rzeczypospolitej Lecha Kaczyńskiego.
24. Traktowanie pracowników jako klientów wewnętrznych organizacji to:
a) marketing personalny,*
b) personal branding,
c) podejście proklienckie,
d) podejście propracownicze.
25. Autorem tzw. piramidy potrzeb ludzkich jest:
a) A. Maslow,*
b) P. Senge,
c) F. Herzberg,
d) T. Peters.
26. Kadencja członka Rady Polityki Pieniężnej wynosi:
a) trzy lata,
b) cztery lata,
c) pięć lat,
d) sześć lat.*
27. Wysokość obowiązkowych składek na Fundusz Gwarantowanych
Świadczeń Pracowniczych – ustalona od kwot stanowiących podstawę
wymiaru składek na ubezpieczenia emerytalne i rentowe – wynosi:
a) 0,1 proc.,*
b) 1,25 proc.,
c) 1,75 proc.,
d) 2,45 proc.
28. Państwowym funduszem celowym w rozumieniu ustawy o finansach
publicznych jest:
a) Fundusz Termomodernizacji i Remontów,
b) Fundusz Niskoemisyjnego Transportu,*
c) Narodowy Fundusz Ochrony Środowiska i Gospodarki Wodnej,
d) Krajowy Fundusz Kapitałowy.
29. Dotacja z budżetu państwa do posiłków sprzedawanych w barach
mlecznych ma charakter dotacji:
a) podmiotowej,
b) przedmiotowej,*
c) celowej,
d) rozwojowej.
30. Opodatkowaniu podatkiem od towarów i usług nie podlega:
a) eksport towarów,
b) import towarów na terytorium kraju,
c) wewnątrzwspólnotowa dostawa towarów,
d) transakcja zbycia przedsiębiorstwa lub zorganizowanej części
przedsiębiorstwa.*
31. Saldo przychodów i rozchodów budżetu państwa planuje się w
wysokości równej:
a) wynikowi sektora finansów publicznych,
b) wynikowi budżetu państwa,
c) łącznemu wynikowi budżetu państwa i budżetu środków europejskich,
*
d) łącznym potrzebom pożyczkowym budżetu państwa.
32. Siedzibę w Warszawie ma:
a) Eurojust,
b) Europol,
c) Frontex,*
d) EASO.
33. Instytucją Unii Europejskiej nie jest:
a) Rada Europejska,
b) Rada Europy,*
c) Komisja Europejska,
d) Europejski Bank Centralny.
34. Status państwa kandydującego do członkostwa w Unii Europejskiej ma:
a) Ukraina,
b) Gruzja,
c) Serbia,*
d) Bośnia i Hercegowina.
35. Do strefy euro nie należy:
a) Litwa,
b) Finlandia,
c) Holandia,
d) Szwecja.*
36. Komitet Stałych Przedstawicieli rządów państw członkowskich (tzw.
Coreper) odpowiada za przygotowywanie prac:
a) Rady Unii Europejskiej,*
b) Komisji Europejskiej,
c) Parlamentu Europejskiego,
d) Rady Europejskiej.
37. Unia Europejska posiada kompetencje wyłączne w zakresie:
a) rynku wewnętrznego,
b) ochrony konsumentów,
c) spójności gospodarczej, społecznej i terytorialnej,
d) wspólnej polityki handlowej.*
38. Nadanie statusu miasta jest dokonywane:
a) w drodze ustawy,
b) przez Radę Ministrów w drodze rozporządzenia,*
c) przez Prezesa Rady Ministrów w drodze zarządzenia,
d) na podstawie uchwały rady gminy.
39. Wznowienie postępowania administracyjnego:
a) może nastąpić wyłącznie na wniosek,
b) jest możliwe tylko z urzędu,
c) jest dokonywane, gdy decyzja była niewykonalna w dniu jej wydania,
a jej niewykonalność ma charakter trwały,
d) następuje w drodze postanowienia.*
40. Zaświadczenie o milczącym załatwieniu sprawy:
a) jest wydawane w drodze postanowienia,*
b) wydawane jest z urzędu,
c) jest doręczane wyłącznie wnioskodawcy,
d) należy do rozstrzygnięć, na które nie przysługuje zażalenie.
41. Miasto na prawach powiatu:
a) jest powiatem wykonującym zadania gminy,
b) stanowi jednostkę pomocniczą powiatu,
c) w zakresie ustroju i działania organów działa na podstawie ustawy o
samorządzie gminnym,*
d) może mieć zmienione granice w drodze rozporządzenia Prezesa Rady
Ministrów.
42. Akty prawa miejscowego:
a) są stanowione przez organy administracji zespolonej,
b) mogą być uchylane w trybie nadzoru przez Ministra Spraw
Wewnętrznych i Administracji,
c) są publikowane w Dzienniku Ustaw,
d) mogą być skarżone do sądu administracyjnego przez każdego, czyj
interes prawny lub uprawnienie zostały naruszone przepisem aktu
prawa miejscowego.*
43. Ministerstwo tworzy:
a) Rada Ministrów – w drodze rozporządzenia,*
b) Rada Ministrów – w drodze zarządzenia,
c) ustawa o działach administracji rządowej,
d) właściwy minister na wniosek Prezesa Rady Ministrów.
44. Postępowanie mediacyjne przed sądem administracyjnym:
a) może zostać przeprowadzone wyłącznie na wniosek strony,
b) może zostać przeprowadzone na wiosek złożony przed wyznaczeniem
rozprawy,*
c) nie może dotyczyć wyjaśnienia okoliczności faktycznych,
d) jest obowiązkowym etapem postępowania sądowego.
45. Sąd administracyjny jest związany wydanym postanowieniem:
a) co do zasady od chwili jego ogłoszenia,*
b) jedynie kiedy ustawa tak stanowi,
c) nieogłoszonym, choć podpisanym –w sytuacji, gdy ustawa wymaga
jego ogłoszenia,
d) niepodpisanym, choć ogłoszonym – w sytuacji, gdy ustawa nie
wymaga jego podpisania.
46. Członkowie Komisji Europejskiej zgodnie z mandatem traktatowym:
a) reprezentują interesy państw członkowskich, z których pochodzą,
b) reprezentują interesy organów prawodawczych Unii Europejskiej,
c) reprezentują ogólny interes Unii Europejskiej, traktowanej jako
zbiorowy interes państw członkowskich,*
d) pochodzą z sześciu pierwotnych państw członkowskich oraz z sześciu
państw, które przystąpiły do Unii Europejskiej po 1957 roku.
47. W prawie unijnym Karta praw podstawowych Unii Europejskiej ma
status:
a) źródła prawa pierwotnego,*
b) źródła prawa wtórnego,
c) deklaracji politycznej,
d) deklaracji interpretacyjnej.
48. W Traktacie o funkcjonowaniu Unii Europejskiej ustanawianie reguł
konkurencji niezbędnych do funkcjonowania rynku należy do
kompetencji:
a) wyłącznych Unii Europejskiej,*
b) dzielonych Unii Europejskiej i państw członkowskich,
c) koordynacyjnych Unii Europejskiej,
d) wspierających, koordynujących i uzupełniających Unii Europejskiej.
49. Sekretarza stanu i podsekretarza stanu w ministerstwie powołuje:
a) dyrektor generalny,
b) minister,
c) Prezes Rady Ministrów na wniosek ministra,*
d) Prezydent RP.
50. Senat może ustawę przyjąć bez zmian, uchwalić poprawki albo
uchwalić odrzucenie jej w całości w ciągu:
a) 14 dni od dnia przekazania ustawy,
b) 21 dni od dnia przekazania ustawy,
c) 30 dni od dnia przekazania ustawy,*
d) 60 dni od dnia przekazania ustawy.
51. Kontrolę nad działalnością Rady Ministrów sprawuje:
a) Prezydent RP,
b) Sejm i Senat,
c) Sejm,*
d) Zgromadzenie Narodowe.
52. Co do zasady działalność samorządu terytorialnego podlega
nadzorowi z punktu widzenia:
a) celowości,
b) gospodarności,
c) legalności,*
d) rzetelności.
53. Marszałek województwa jest:
a) powoływany przez zarząd województwa,
b) przewodniczącym sejmiku województwa,
c) przewodniczącym sejmiku województwa i zarządu województwa,
d) przewodniczącym zarządu województwa.*
54. Zasadniczy trójstopniowy podział terytorialny państwa funkcjonuje
od roku:
a) 1989,
b) 1997,
c) 1999,*
d) 2001.
55. Szefowie wojewódzkich sztabów wojskowych, dyrektorzy
okręgowych urzędów probierczych, dyrektorzy urzędów morskich – to
przykłady organów:
a) administracji państwowej, które nie są organami administracji
rządowej,
b) niezespolonej administracji rządowej,*
c) rządowej administracji zespolonej w województwie,
d) samorządu terytorialnego.
56. Organem nadzoru nad działalnością jednostek samorządu
gminnego nie jest:
a) Prezes Rady Ministrów,
b) regionalna izba obrachunkowa,
c) starosta,*
d) wojewoda.
57. Konstytucja Rzeczypospolitej Polskiej z dnia 2 kwietnia 1997 r.
dotychczas była nowelizowana:
a) raz,
b) dwa razy,*
c) trzy razy,
d) cztery razy.
58. Wojewodę powołuje i odwołuje:
a) minister właściwy do spraw administracji publicznej,
b) minister właściwy do spraw wewnętrznych,
c) Prezes Rady Ministrów na wniosek ministra właściwego do spraw
administracji publicznej,*
d) Prezydent RP.
59. Zadania, które polegają na udzielaniu nieodpłatnej pomocy prawnej,
świadczeniu nieodpłatnego poradnictwa obywatelskiego oraz
edukacji prawnej, są zadaniami zleconymi z zakresu administracji
rządowej realizowanymi przez:
a) gminę,
b) powiat,*
c) samorząd adwokacki i samorząd radców prawnych,
d) samorząd województwa.
60. Zgodnie z Konstytucją RP zakaz łączenia mandatu posła z
zatrudnieniem w administracji rządowej nie dotyczy:
a) Sekretarza Rady Ministrów,
b) Sekretarza Stanu w administracji rządowej,*
c) Szefa Gabinetu Politycznego Prezesa Rady Ministrów,
d) Komendanta Głównego Policji.
61. Głównego Inspektora Pracy powołuje i odwołuje:
a) marszałek Sejmu,*
b) minister właściwy do spraw pracy,
c) Prezes Rady Ministrów,
d) Rada Ochrony Pracy.
62. Spory kompetencyjne między organami samorządu terytorialnego a
organami administracji rządowej rozstrzyga:
a) sąd administracyjny,*
b) Sąd Najwyższy,
c) sąd powszechny,
d) Trybunał Konstytucyjny.
63. Rozporządzeń nie może wydawać:
a) Krajowa Rada Radiofonii i Telewizji,
b) Prezes Narodowego Banku Polskiego,*
c) Prezes Rady Ministrów,
d) Prezydent RP.
64. W Polsce dualistyczny model administracji terytorialnej, który polega
na funkcjonowaniu obok siebie w tych samych jednostkach podziału
terytorialno-administracyjnego organów administracji rządowej i
organów administracji samorządowej (obu o kompetencji ogólnej):
a) nie występuje,
b) występuje na szczeblu gminy,
c) występuje na szczeblu powiatu,
d) występuje na szczeblu województwa.*
65. Zadaniem Rządowego Centrum Legislacji jest:
a) opracowywanie rządowych projektów ustaw na zasadach i w trybie
określonych w regulaminie pracy Rady Ministrów,*
b) reprezentowanie Rady Ministrów podczas prac legislacyjnych w
Sejmie lub Senacie,
c) opiniowanie pozarządowych projektów ustaw, które wpłynęły do
Sejmu,
d) akceptowanie założeń do projektów ustaw.
66. Od decyzji administracyjnej Prezesa Rady Ministrów:
a) nie służy skarga do sądu,
b) służy skarga do Izby Spraw Publicznych Sądu Najwyższego,
c) służy skarga do Naczelnego Sądu Administracyjnego,
d) służy skarga do wojewódzkiego sądu administracyjnego.*
67. Prawo do wniesienia skargi do Trybunału Konstytucyjnego (tzw.
skargi konstytucyjnej) dotyczy zgodności z Konstytucją RP:
a) jedynie ostatecznego orzeczenia organu administracji publicznej o
wolnościach lub prawach skarżącego albo o jego obowiązkach
określonych w Konstytucji RP,
b) jedynie ostatecznego orzeczenia sądu o wolnościach lub prawach
skarżącego albo o jego obowiązkach określonych w Konstytucji RP,
c) ostatecznego orzeczenia sądu lub organu administracji publicznej o
wolnościach lub prawach skarżącego albo o jego obowiązkach
określonych w Konstytucji RP,
d) ustawy lub innego aktu normatywnego, na podstawie którego sąd lub
organ administracji publicznej orzekł ostatecznie o wolnościach lub
prawach skarżącego albo o jego obowiązkach określonych w
Konstytucji RP.*
68. Senat Rzeczypospolitej Polskiej:
a) ma prawo zarządzić referendum ogólnokrajowe,
b) może powołać komisję śledczą do zbadania określonej sprawy,
c) podejmuje uchwałę o udzieleniu lub o odmowie udzielenia Radzie
Ministrów absolutorium,
d) wyraża zgodę na powołanie Prezesa Najwyższej Izby Kontroli.*
69. Konstytucja RP określa:
a) maksymalną wysokość deficytu budżetowego,
b) maksymalny czas zatrzymania (pozbawienia wolności na innej
podstawie niż orzeczenie sądu),*
c) minimalną wysokość wynagrodzenia za pracę,
d) wiek emerytalny.
70. Konstytucja RP przewiduje, że w wyborach proporcjonalnych są
wybierani/jest wybierany:
a) Senat,
b) Sejm i Prezydent RP,
c) Sejm i Senat,
d) Sejm.*
71. Zgodnie z Konstytucją RP przesłanką ustanawiania ograniczeń w
zakresie korzystania z konstytucyjnych wolności i praw nie może być:
a) bezpieczeństwo państwa ani porządek publiczny,
b) interes społeczny,*
c) ochrona środowiska,
d) zdrowie ani moralność publiczna.
72. Najwyższa stopa bezrobocia rejestrowanego wystąpiła w
województwie (stan na koniec kwietnia 2019 roku):
a) lubuskim,
b) śląskim,
c) warmińsko-mazurskim,*
d) wielkopolskim.
73. W budżetach jednostek samorządu terytorialnego działem
pochłaniającym najwięcej wydatków jest:
a) kultura i ochrona dziedzictwa narodowego,
b) oświata i wychowanie,*
c) rolnictwo i łowiectwo,
d) turystyka.
74. Która z zasad nie zalicza się do zasad etyki korpusu służby cywilnej:
a) zasada służby publicznej,
b) zasada neutralności politycznej,
c) zasada maksymalizacji dobra wspólnego,*
d) zasada lojalności.
75. W systemie emerytalnym model zdefiniowanej składki oznacza, że:
a) nie ma powiązania między wysokością płaconej składki na
ubezpieczenie społeczne a wysokością przyszłej emerytury,
b) wysokość emerytury jest pochodną ustalonego procentu ostatniego
wynagrodzenia osoby, która przechodzi na emeryturę,
c) wysokość przyszłej emerytury zależy od m.in. sumy wpłaconych
składek,*
d) wysokość składki jest ustalana raz w roku w ustawie budżetowej.
76. W ekonomii tzw. współczynnik Gini’ego jest stosowany do pomiaru:
a) zróżnicowania dochodów w gospodarstwach domowych,*
b) poziomu inflacji występującej w danym kraju,
c) procentowego udziału mieszkańców miast w ogólnej liczbie ludności,
d) szybkości obiegu pieniądza w gospodarce.
77. Z wystąpieniem tzw. efektu gapowicza w ekonomii mamy do
czynienia w sytuacji, gdy:
a) korzystamy z metra bez ważnego biletu,*
b) rezygnujemy z przekazania 1% podatku na rzecz organizacji pożytku
publicznego,
c) podróżujemy autostopem nad morze,
d) spóźniliśmy się na wizytę w prywatnej przychodni.
78. Powodem likwidacji gminy Ostrowice z dniem 1 stycznia 2019 r.
był/była:
a) narastający wysoki dług gminy bez możliwości jego spłaty,*
b) bardzo niska frekwencja w ostatnich wyborach samorządowych,
c) konflikt między wójtem gminy a Radą Gminy Ostrowice,
d) reforma podziału administracyjnego zakładająca łączenie
najmniejszych gmin w Polsce.
79. Według danych MFW w 2018 roku poziom zamożności przeciętnego
Polaka (mierzony poziomem PKB według parytetu siły nabywczej na 1
mieszkańca) był wyższy od następujących państw Unii Europejskiej:
a) Włochy,
b) Czechy,
c) Grecja,*
d) Hiszpania.
80. Największym partnerem handlowym Polski w 2018 roku było
następujące państwo:
a) Niemcy,*
b) Chiny,
c) Rosja,
d) Wielka Brytania.
81. Pojęcie „gospodarka obiegu zamkniętego ” to:
a) model produkcji, który polega na dzieleniu się, pożyczaniu,
ponownym użyciu, naprawie, odnawianiu i recyklingu istniejących
materiałów i produktów tak długo, jak to możliwe,*
b) gospodarka, która nie prowadzi wymiany handlowej z innymi
państwami,
c) gospodarka, w której import równoważy eksport,
d) inaczej „autarkia”.
82. Do monitorowania przestrzegania zasad służby cywilnej w urzędach
powołany jest:
a) Pełnomocnik Rządu ds. Równego Traktowania,
b) Szef Służby Cywilnej,*
c) Przewodniczący Rady Służby Publicznej,
d) rzecznik dyscyplinarny.
83. W okresie zawieszenia, które wynika z toczącego się postępowania
dyscyplinarnego wobec urzędnika służby cywilnej, ten urzędnik:
a) zachowuje prawo do wynagrodzenia oraz innych uprawnień i
świadczeń przysługujących w służbie cywilnej,*
b) nie zachowuje prawa do wynagrodzenia ani do innych uprawnień i
świadczeń przysługujących w służbie cywilnej,
c) zachowuje prawo do wynagrodzenia, ale nie zachowuje prawa do
innych uprawnień i świadczeń przysługujących w służbie cywilnej,
d) pozostaje w dyspozycji dyrektora generalnego urzędu – bez
obowiązku świadczenia pracy.
84. Partnerstwo Wschodnie to:
a) program pomocowy realizowany przez rządy Polski i Szwecji,
b) organizacja regionalna, której członkami są: Białoruś, Ukraina,
Mołdawia, Gruzja, Azerbejdżan i Armenia,
c) program współpracy regionalnej między Polską i Ukrainą,
d) jeden z programów realizowany w ramach Europejskiej Polityki
Sąsiedztwa.*
85. Polska jest członkiem założycielem:
a) Rady Europy,
b) Unii Europejskiej,
c) Organizacji Narodów Zjednoczonych,*
d) Organizacji Traktatu Północnoatlantyckiego.
86. Międzynarodowa Organizacja do Spraw Migracji to:
a) FAO,
b) UNHCR,
c) IOM,*
d) WTO.
87. Europejski Trybunał Praw Człowieka ma siedzibę w:
a) Brukseli,
b) Luksemburgu,
c) Strasburgu,*
d) Hadze.
88. Polska przystąpiła do NATO w roku:
a) 1949,
b) 1989,
c) 1999,*
d) 2004.
89. Do Grupy Wyszehradzkiej (V4) należą: Polska, Czechy, Słowacja oraz:
a) Austria,
b) Węgry,*
c) Ukraina,
d) Chorwacja.
90. Zgromadzenie Parlamentarne Rady Europy składa się z:
a) eurodeputowanych wybieranych w wyborach bezpośrednich w
poszczególnych państwach członkowskich,
b) przedstawicieli parlamentów krajowych, których liczba zależy od
liczby mieszkańców państwa członkowskiego,*
c) przedstawicieli reprezentujących władze lokalne i regionalne państw
członkowskich,
d) ministrów spraw zagranicznych każdego państwa członkowskiego.
