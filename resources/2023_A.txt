1. Zgodnie z zasadą państwa prawnego:
a) każdy może czynić to, co nie jest mu zabronione - bez względu na to, czy utrudnia
innym korzystanie z ich wolności i praw,
b) organom władzy publicznej jest dozwolone to, co nie zostało im zakazane
przez przepisy prawa,
c) naród sprawuje władzę wyłącznie przez swoich przedstawicieli,
d) organom państwa jest dozwolone to, co zostało przez prawo przewidziane jako ich
zadanie lub kompetencja.*
2. Pełnomocnikiem rządu w szczególnie uzasadnionych wypadkach w zakresie zadań
o zasięgu regionalnym może być:
a) wojewoda,*
b) komendant wojewódzki policji,
c) marszałek województwa,
d) starosta.
3. Ratyfikacja umowy międzynarodowej w Rzeczpospolitej Polskiej:
a) jest prerogatywą Prezydenta RP,
b) jest wyłączną kompetencją Sejmu,
c) wymaga kontrasygnaty,*
d) polega na zatwierdzeniu umowy przez Radę Ministrów.
4. W sprawach o charakterze jednostkowym, dotyczących prowadzonej przez Radę
Ministrów polityki wewnętrznej i zagranicznej oraz zadań́ publicznych realizowanych
przez administrację rządową̨
, poseł może złożyć:
a) interpelację,
b) zapytanie,*
c) pytanie w sprawach bieżących,
d) oświadczenie.
5. Cecha konstruktywności wniosku jest związana z:
a) wotum nieufności dla ministra,
b) wotum zaufania wyrażanym Radzie Ministrów,
c) wotum nieufności dla Rady Ministrów,*
d) drugim etapem powoływania Rady Ministrów.
6. Niepodpisanie ustawy budżetowej przez Prezydenta RP w ciągu 7 dni od jej przekazania
do podpisu przez Marszałka Sejmu - w sytuacji, gdy nie został złożony wniosek
o zbadanie konstytucyjności tej ustawy przez Trybunał Konstytucyjny:
a) nie ma znaczenia prawnego,
b) powoduje obligatoryjne skrócenie kadencji Sejmu i Senatu,
c) jest deliktem konstytucyjnym,*
d) skutkuje skróceniem kadencji Sejmu.
7. 9 maja to Dzień Europy na pamiątkę:
a) deklaracji Schumana,*
b) zakończenia II wojny światowej,
c) podpisania traktatów rzymskich,
d) urodzin Jeana Monneta.
8. W przypadku wstrzymania się od głosu przez członka Rady Europejskiej w procedurze
przyjęcia uchwały wymagającej jednomyślności:
a) uchwała zostaje przyjęta,*
b) uchwała zostaje odrzucona,
c) głosowanie nad uchwałą staje się nieważne,
d) głosowanie nad uchwałą wymaga powtórzenia z uwagi na niemożność wstrzymania się od
głosu w takich głosowaniach.
9. Do szczególnych kategorii danych osobowych nie zalicza się:
a) danych o stanie zdrowia,
b) przynależności do związku zawodowego,
c) numeru PESEL, *
d) światopoglądu.
10. Zbieranie od osoby fizycznej zbyt szerokiego zakresu danych osobowych, które nie są
adekwatne do celu przetwarzania, stanowi naruszenie zasady:
a) minimalizacji,*
b) przejrzystości,
c) ograniczenia przechowywania (retencji),
d) integralności i poufności.
11. W kontroli w zakresie zgodności przetwarzania danych osobowych z RODO nie może
wziąć udziału:
a) upoważniony przez Prezesa UODO członek lub pracownik organu nadzorczego państwa
członkowskiego Unii Europejskiej (w przypadku wspólnych operacji organów nadzorczych,
o których mowa w art. 62 RODO),
b) upoważniony przez Prezesa UODO pracownik UODO,
c) upoważniona przez Prezesa UODO osoba posiadająca wiedzę specjalistyczną, jeżeli
przeprowadzenie czynności kontrolnych wymaga takiej wiedzy,
d) komornik sądowy.*
12. Przetworzona informacja publiczna podlega udostępnieniu tylko w takim zakresie,
w jakim jest to szczególnie istotne dla :
a) interesu wnioskodawcy,
b) interesu organizacji społecznej wnioskującej o udostępnienie,
c) interesu publicznego,*
d) interesu większości.
13. Odmowa udostępnienia informacji publicznej:
a) następuje w drodze decyzji administracyjnej,*
b) następuje na umotywowany wniosek obywatela,
c) wymaga zgody osoby, której zakresu zadań dotyczy wniosek,
d) podlega kontroli Prezesa Rady Ministrów.
14. W sprawie odmowy udostępnienia przez ministra informacji publicznej zawierającej
dane osobowe w rozumieniu RODO właściwy jest :
a) Prezes Urzędu Ochrony Danych Osobowych,
b) Prezes Rady Ministrów,
c) sąd administracyjny, *
d) sąd powszechny.
15. Umorzenie postępowania sprawdzającego następuje w przypadku:
a) zmiany imienia i nazwiska osoby sprawdzanej,
b) śmierci osoby sprawdzanej,*
c) uzasadnionych wątpliwości co do wiarygodności osoby sprawdzanej,
d) uzasadnionych wątpliwości kierownika jednostki organizacyjnej co od zamiaru obsadzenia
osoby sprawdzanej na stanowisku lub zlecenia jej prac związanych z dostępem do
informacji niejawnych.
16. Organizacja pracy kancelarii tajnej zapewnia:
a) możliwość ustalenia, o ile jest to konieczne, gdzie znajduje się materiał o klauzuli „tajne”
lub „ściśle tajne” pozostający w dyspozycji jednostki organizacyjnej oraz kto z tym
materiałem się zapoznał,
b) możliwość ustalenia w każdych okolicznościach, gdzie znajduje się materiał o klauzuli
„tajne” lub „ściśle tajne” pozostający w dyspozycji jednostki organizacyjnej oraz kto i kiedy
z tym materiałem się zapoznał,
c) możliwość ustalenia, gdzie znajduje się materiał o klauzuli „tajne” lub „ściśle tajne”
pozostający w dyspozycji jednostki organizacyjnej oraz kto i kiedy z tym materiałem się
zapoznał,
d) możliwość ustalenia w każdych okolicznościach, gdzie znajduje się materiał o klauzuli
„tajne” lub „ściśle tajne” pozostający w dyspozycji jednostki organizacyjnej oraz kto z tym
materiałem się zapoznał.*
17. Zadania przewidziane w ustawie o służbie cywilnej dla dyrektora generalnego urzędu
- w urzędzie, w którym nie tworzy się stanowiska dyrektora generalnego urzędu,
wykonuje/wykonują:
a) kierownik tego urzędu,*
b) osoba zastępująca dyrektora generalnego, którą wyznaczy kierownik tego urzędu,
c) osoba zastępująca dyrektora generalnego, którą wyznaczy Szef Służby Cywilnej,
d) dyrektorzy departamentów lub równorzędnych komórek organizacyjnych w tym urzędzie
w odniesieniu do podległych sobie pracowników.
18. Ministerstwo tworzy, znosi lub przekształca:
a) Rada Ministrów w drodze rozporządzenia,*
b) Rada Ministrów w drodze uchwały,
c) Prezes Rady Ministrów w drodze rozporządzenia,
d) Prezes Rady Ministrów w drodze zarządzenia.
19. Zapewnienie funkcjonowania i ciągłości pracy ministerstwa, warunków jego działania
oraz organizacji pracy to zadania należące do:
a) ministra kierującego danym ministerstwem,
b) sekretarza stanu albo wyznaczonego podsekretarza stanu w danym ministerstwie,
c) dyrektora generalnego danego ministerstwa,*
d) dyrektora biura dyrektora generalnego danego ministerstwa.
20. Zasada bezstronności, jako jedna z zasad etyki korpusu służby cywilnej, wyraża się
w szczególności w:
a) służbie państwu, której podstawowym elementem jest ochrona interesów i rozwoju
państwa,
b) niepodejmowaniu żadnych prac ani zajęć, które kolidują z obowiązkami służbowymi,*
c) udzielaniu przełożonym obiektywnych, zgodnych z najlepszą wolą i wiedzą porad i opinii
podczas przygotowywania propozycji działań administracji rządowej,
d) sumiennym, rozważnym wykonywaniu powierzonych zadań.
21. W ramach wytycznych w zakresie przestrzegania zasad służby cywilnej, w odniesieniu
do zasady profesjonalizmu, znajduje się wymóg:
a) wyczerpującego uzasadniania przyjętych rozstrzygnięć, ze wskazaniem powodów ich
przyjęcia oraz celów, które mają zostać osiągnięte - zwłaszcza w sprawach będących
przedmiotem rozbieżności w debacie publicznej,
b) dążenia do stosowania wysokich standardów zarządzania publicznego, wykorzystywania
wiedzy przełożonych, kolegów i podwładnych, dzielenia się z nimi własnym
doświadczeniem zawodowym, a jeżeli jest to uzasadnione - korzystania z pomocy
ekspertów,*
c) niekierowania się uprzedzeniami przy załatwianiu spraw obywateli, innych osób oraz
podmiotów,
d) gotowości do rozliczenia się przed przełożonymi i obywatelami z podejmowanych działań
na każdym etapie realizacji zadań.
22. Wymóg rezygnacji z dodatkowego zatrudnienia lub zajęcia zarobkowego - jeżeli dalsze
wykonywanie dodatkowego zatrudnienia lub zajęcia zarobkowego może mieć
negatywny wpływ na sprawy prowadzone w ramach obowiązków służbowych
- sformułowany w ramach wytycznych w zakresie przestrzegania zasad służby cywilnej
odnosi się do zasady:
a) lojalności,
b) bezinteresowności,*
c) przejrzystości,
d) legalizmu.
23. Centralnym organem administracji rządowej właściwym w sprawach służby cywilnej
jest:
a) Prezes Rady Ministrów,
b) Szef Służby Cywilnej,*
c) Szef Kancelarii Prezesa Rady Ministrów działający w imieniu Prezesa Rady Ministrów,
d) Rada Służby Publicznej.
24. Limit mianowań urzędników w służbie cywilnej na dany rok budżetowy określa:
a) ustawa budżetowa,*
b) rozporządzenie Prezesa Rady Ministrów wydawane na podstawie ustawy o służbie
cywilnej,
c) zarządzenie Prezesa Rady Ministrów wydawane na podstawie ustawy o służbie cywilnej,
d) uchwała Rady Ministrów wydawana na podstawie ustawy o służbie cywilnej.
25. Pierwsza ocena w służbie cywilnej jest dokonywana:
a) nie wcześniej niż po upływie 6 miesięcy od nawiązania stosunku pracy i nie później niż
2 tygodnie przed upływem okresu, na który została zawarta umowa o pracę ocenianego,
b) nie wcześniej niż po upływie 8 miesięcy od nawiązania stosunku pracy i nie później niż
miesiąc przed upływem okresu, na który została zawarta umowa o pracę ocenianego, *
c) nie wcześniej niż po upływie 10 miesięcy od nawiązania stosunku pracy z pracownikiem,
którego dotyczy pierwsza ocena,
d) pomiędzy 9 a 11 miesiącem pracy pracownika, którego dotyczy pierwsza ocena.
26. Bezpośredni przełożony przeprowadza rozmowę wstępną z ocenianym, który będzie
podlegać pierwszej ocenie w służbie cywilnej:
a) w terminie 14 dni od dnia nawiązania z ocenianym stosunku pracy,
b) w terminie 21 dni od dnia nawiązania z ocenianym stosunku pracy,*
c) w terminie 30 dni od dnia nawiązania z ocenianym stosunku pracy,
d) w terminie 60 dni od dnia nawiązania z ocenianym stosunku pracy.
27. Zarząd województwa składa się z:
a) 5 osób, w tym marszałka, wicemarszałka lub 2 wicemarszałków i pozostałych członków, *
b) 4 osób, w tym marszałka i nie więcej niż 3 wicemarszałków,
c) 3 osób, w tym marszałka, wicemarszałka lub 2 wicemarszałków,
d) 3 osób, w tym marszałka i obligatoryjnie 2 wicemarszałków.
28. Prezesa Urzędu Zamówień Publicznych powołuje:
a) Sejm,
b) Rada Ministrów,
c) Prezes Rady Ministrów,
d) minister właściwy do spraw gospodarki.*
29. Marszałek województwa jest:
a) przewodniczącym sejmiku województwa,
b) przewodniczącym zarządu województwa,*
c) przewodniczącym sejmiku i zarządu województwa,
d) powoływany przez zarząd województwa.
30. Zgodnie z Regulaminem pracy Rady Ministrów o odrębnym trybie postępowania z
projektem dokumentu rządowego decyduje:
a) Prezes Rady Ministrów, albo działający z jego upoważnienia Sekretarz Rady Ministrów,*
b) przewodniczący właściwego komitetu Rady Ministrów,
c) Szef Kancelarii Prezesa Rady Ministrów,
d) organ wnioskujący.
31. Gmina w rozumieniu ustawy o samorządzie gminnym to:
a) wyodrębniony zasób rzeczowy i osobowy, którego celem jest zapewnianie usług
o charakterze socjalno-bytowym,
b) struktura zdecentralizowana wchodząca w skład samorządu województwa,
c) samorządowa struktura terenowa wykonująca zadania o charakterze ponadlokalnym,
d) wspólnota samorządowa oraz odpowiednie terytorium.*
32. W postępowaniu administracyjnym, osoby fizyczne nie posiadające zdolności do
czynności prawnych, działają przez:
a) wskazane przez nie osoby fizyczne posiadające zdolność do czynności prawnych,
b) wskazanego przez sąd rodzinny pracownika urzędu, w którym toczy się to postępowanie
administracyjne,
c) ustawowych przedstawicieli,*
d) statutowych przedstawicieli.
33. Co do zasady, od wydanego przez wojewódzki sąd administracyjny wyroku lub
postanowienia kończącego postępowanie w sprawie:
a) nie przysługuje żaden środek zaskarżenia,
b) przysługuje prawo zgłoszenia sprzeciwu,
c) przysługuje wniosek o ponowne rozpatrzenie sprawy,
d) przysługuje skarga kasacyjna do Naczelnego Sądu Administracyjnego.*
34. Organem pomocniczym Prezydenta RP w procesie kierowania obroną państwa jest:
a) Szef Sztabu Generalnego Wojska Polskiego,*
b) Minister Obrony Narodowej,
c) Biuro Bezpieczeństwa Narodowego,
d) Kolegium do Spraw Służb Specjalnych.
35. Obowiązkowi obrony ojczyzny podlegają:
a) bezwarunkowo wszyscy obywatele polscy przebywający stale na terytorium
Rzeczpospolitej Polskiej,
b) obywatele polscy zdolni ze względu na wiek i stan zdrowia do wykonywania tego
obowiązku,*
c) obywatele polscy będący równocześnie obywatelami innego państwa nawet jeżeli stale
zamieszkują poza granicami Rzeczpospolitej Polskiej,
d) cudzoziemcy przebywający stale na terytorium Rzeczpospolitej Polskiej.
36. Kancelaria Prezesa Rady Ministrów zapewnia obsługę:
a) Szefowi Centralnego Biura Antykorupcyjnego,
b) Szefowi Służby Wywiadu Wojskowego,
c) Szefowi Służby Kontrwywiadu Wojskowego,
d) Kolegium do Spraw Służb Specjalnych.*
37. Główny Inspektor Ochrony Środowiska jest centralnym organem administracji rządowej
nadzorowanym przez:
a) Prezesa Rady Ministrów,
b) Szefa Kancelarii Prezesa Rady Ministrów,
c) ministra właściwego do spraw klimatu,*
d) Ministra Spraw Wewnętrznych i Administracji.
38. Kierowanie sprawami obronności w województwie należy do:
a) marszałka województwa,
b) wojewody, *
c) Szefa Wojskowego Centrum Rekrutacji,
d) dowódcy jednostki wojskowej dyslokowanej w danym województwie.
39. W celu zapewnienia skuteczności działań służących ochronie zdrowia publicznego
przed zakażeniami i chorobami zakaźnymi sporządza się wojewódzki plan działania na
wypadek wystąpienia epidemii. Organem zobowiązanym do sporządzenia planu jest:
a) Minister Zdrowia,
b) Główny Inspektor Sanitarny,
c) Minister Spraw Wewnętrznych i Administracji,
d) wojewoda.*
40. Komendanta oddziału straży granicznej (tj. terenowy organ straży granicznej) powołuje:
a) minister właściwy do spraw wewnętrznych na wniosek Komendanta Głównego
Straży Granicznej,*
b) minister właściwy do spraw wewnętrznych na wniosek Szefa Sztabu Generalnego
Wojska Polskiego,
c) Minister Obrony Narodowej na wniosek Szefa Sztabu Generalnego Wojska Polskiego,
d) Minister Obrony Narodowej na wniosek Komendanta Głównego Straży Granicznej.
41. Partia polityczna nabywa osobowość prawną z chwilą wpisania do ewidencji, którą
prowadzi:
a) Ministerstwo Spraw Wewnętrznych i Administracji,
b) Sąd Okręgowy w Warszawie,*
c) Biuro Państwowej Komisji Wyborczej,
d) Mazowiecki Urząd Wojewódzki w Warszawie.
42. Zgodnie z ustawą o działalności lobbingowej w procesie stanowienia prawa projekt
zarządzenia Prezesa Rady Ministrów:
a) zostaje wprowadzony do wykazu prac legislacyjnych Prezesa Rady Ministrów,
b) zostaje wprowadzony do wykazu prac legislacyjnych i programowych Rady Ministrów,
c) zostaje wprowadzony do wykazu prac legislacyjnych ministra - organu wnioskującego,
który opracował projekt,
d) nie zostaje wprowadzony do żadnego z wykazów.*
43. Zgodnie z Regulaminem pracy Rady Ministrów projekt dokumentu rządowego podlega
uzgodnieniom z:
a) Prezesem Prokuratorii Generalnej Rzeczypospolitej Polskiej,
b) Szefem Kancelarii Prezesa Rady Ministrów,*
c) Prezesem Urzędu Zamówień Publicznych,
d) Prezesem Urzędu Ochrony Konkurencji i Konsumentów.
44. Zgodnie z Regulaminem pracy Rady Ministrów jeżeli projekt ustawy mający na celu
wdrożenie prawa Unii Europejskiej przewiduje wydanie aktów wykonawczych, to do
wniosku o rozpatrzenie tego wniosku przez Radę Ministrów:
a) dołącza się projekty aktów wykonawczych, których obowiązek wydania przewiduje projekt
ustawy,*
b) nie ma obowiązku dołączenia aktów wykonawczych, jeżeli dołączono tabelę zgodności
i odwróconą tabelę zgodności,
c) dołącza się wyłącznie projekty aktów wykonawczych o podstawowym znaczeniu dla
proponowanej regulacji,
d) dołącza się wyłącznie akty bezpośrednio związane z wdrażaną dyrektywą.
45. Zgodnie z Regulaminem pracy Rady Ministrów projekt rozporządzenia ministra:
a) nie podlega uzgodnieniom międzyresortowym,
b) podlega obowiązkowi rozpatrzenia przez komisję prawniczą i w żadnym przypadku
nie można od tego odstąpić,
c) może wyjątkowo zostać rozpatrzony przez Stały Komitet Rady Ministrów, ale wyłącznie
w celu zaopiniowania nieuwzględnionej uwagi z uzgodnień międzyresortowych,*
d) wymaga uzgodnienia ze wszystkimi uczestnikami konsultacji publicznych.
46. Danina publiczna, która może być pobierana w drodze inkasa, to:
a) podatek od czynności cywilnoprawnych,
b) podatek od środków transportowych,
c) opłata skarbowa,*
d) opłata eksploatacyjna.
47. Nadzór nad działalnością Urzędu Komisji Nadzoru Finansowego sprawuje:
a) Minister Finansów,
b) Prezes Rady Ministrów,*
c) Rada Ministrów,
d) Sejm.
48. Zgodnie z ustawą o finansach publicznych zapewnienie funkcjonowania adekwatnej,
skutecznej i efektywnej kontroli zarządczej w jednostkach sektora finansów
publicznych należy do obowiązków:
a) ministra w kierowanych przez niego działach administracji rządowej, wójta, burmistrza,
prezydenta miasta, przewodniczącego zarządu jednostki samorządu terytorialnego,
kierownika jednostki,*
b) dyrektora finansowego jednostki,
c) głównego księgowego jednostki,
d) kierownika komórki organizacyjnej jednostki.
49. Zgodnie z ustawą o finansach publicznych standardy kontroli zarządczej dla sektora
finansów publicznych wymagają określenia przez Ministra Finansów w formie:
a) rozporządzenia,
b) komunikatu,*
c) wytycznych,
d) ustawy.
50. Zgodnie z ustawą o finansach publicznych główny księgowy jednostki sektora
finansów publicznych w razie ujawnienia nieprawidłowości w zakresie wstępnej
kontroli:
a) może warunkowo podpisać dokument dotyczący danej operacji,
b) przedstawia bez zastrzeżeń dokument dotyczący danej operacji do akceptacji
kierownikowi jednostki,
c) zwraca dokument właściwemu rzeczowo pracownikowi, a w razie nieusunięcia
nieprawidłowości odmawia podpisania tego dokumentu,*
d) może wydać w formie pisemnej polecenie realizacji zakwestionowanej operacji
gospodarczej.
51. Kompleksowe działania zaplanowane na lata 2018–2025 zapewniające możliwość
udziału w życiu społecznym osób o szczególnych potrzebach noszą nazwę:
a) Aktywny Samorząd,
b) Uniwersalne Projektowanie,
c) Program Dostępność Plus,*
d) Dostępny Samorząd.
52. Program operacyjny w perspektywie finansowej 2014–2020, który finansował projekty
w ramach osi E-administracja i Otwarty Urząd to:
a) Wiedza Edukacja Rozwój,
b) Polska Cyfrowa,*
c) Pomoc Techniczna,
d) Inteligentny Rozwój.
53. Zasadą udzielania zamówień publicznych nie jest:
a) równe traktowanie,
b) pomocniczość,*
c) efektywność,
d) uczciwa konkurencja.
54. Polska jest członkiem Światowej Organizacji Handlu (WTO) od roku:
a) 2004,
b) 1967,
c) 1995,*
d) 1989.
55. Międzynarodowy Trybunał Karny:
a) rozstrzyga spory między państwami w przypadku konfliktu,
b) prowadzi sprawy dotyczące zorganizowanej przestępczości transnarodowej,
c) prowadzi sprawy dotyczące osób fizycznych w związku z podejrzeniem popełnienia
określonej kategorii przestępstw,*
d) rozstrzyga o zasadności stosowania sankcji w prawie międzynarodowym.
56. Instytucją upoważnioną w prawie międzynarodowym do nakładania sankcji jest:
a) NATO,
b) G20,
c) Unia Europejska,
d) Rada Bezpieczeństwa ONZ.*
57. Organizacją rozstrzygającą spory handlowe między państwami jest:
a) Konferencja Narodów Zjednoczonych do Spraw Handlu i Rozwoju (UNCTAD),
b) Klub Paryski,
c) Międzynarodowa Organizacja Handlu (ITO),
d) Światowa Organizacja Handlu (WTO).*
58. Powszechna Deklaracja Praw Człowieka zakłada:
a) uniwersalizm praw człowieka,*
b) uwarunkowanie praw człowieka kontekstem kulturowym,
c) uwarunkowanie praw człowieka poziomem rozwoju gospodarczego,
d) brak związku pomiędzy ustrojem politycznym a prawami człowieka.
59. Minister do Spraw Unii Europejskiej:
a) jest kierownikiem Urzędu Komitetu Integracji Europejskiej,
b) jest ministrem w Kancelarii Prezesa Rady Ministrów i równocześnie Sekretarzem Stanu
w Ministerstwie Spraw Zagranicznych,
c) jest kierownikiem Ministerstwa do Spraw Unii Europejskiej,
d) jest ministrem w Kancelarii Prezesa Rady Ministrów.*
60. Negocjatorem międzynarodowych umów handlowych ze strony Rzeczypospolitej
Polskiej jest:
a) Pełnomocnik Prezesa Rady Ministrów,
b) Minister do Spraw Unii Europejskiej,
c) Minister Rozwoju i Technologii,
d) żaden z powyższych.*
61. OBWE, której Polska przewodziła w 2022 roku, powstała w wyniku:
a) decyzji Zgromadzenia Ogólnego ONZ o utworzeniu regionalnej organizacji
bezpieczeństwa (na podstawie Karty NZ),
b) decyzji Wspólnot Europejskich o europejskim filarze bezpieczeństwa,
c) tzw. procesu helsińskiego i późniejszej jego instytucjonalizacji,*
d) decyzji Sojuszu Północnoatlantyckiego (NATO) o utworzeniu forum bezpieczeństwa
z udziałem ZSRR/Rosji.
62. W 2022 roku w wyniku agresji Rosji w Ukrainie wniosek o członkostwo w NATO złożyły:
a) Ukraina i Mołdawia,
b) Ukraina, Finlandia i Szwecja,
c) Finlandia i Szwecja,*
d) Ukraina.
63. W 2022 roku status państw kandydujących do UE otrzymały:
a) Ukraina, Mołdawia,
b) Ukraina, Mołdawia, Gruzja, Bośnia i Hercegowina,
c) Ukraina, Mołdawia, Bośnia i Hercegowina,*
d) Ukraina, Mołdawia, Macedonia.
64. Wymóg określenia rocznych planów działalności dla działów administracji rządowej jest
uregulowany w:
a) uchwale nr 190 Rady Ministrów z dnia 29 października 2013 roku ‒ Regulamin pracy
Rady Ministrów,
b) ustawie z dnia 4 września 1997 roku o działach administracji rządowej,
c) ustawie z dnia 27 sierpnia 2009 roku o finansach publicznych,*
d) obwieszczeniu Prezesa Rady Ministrów z dnia 29 lutego 2016 roku w sprawie
„Zasad techniki prawodawczej”.
65. Prawidłowa definicja interesariusza w nauce o zarządzaniu w administracji publicznej
to:
a) rodzaj podmiotu na prawach strony przewidziany przepisami Kodeksu postępowania
administracyjnego,
b) zbiorcze określenie na strony pracowników i pracodawców, którzy są członkami Rady
Dialogu Społecznego,
c) podmiot, który może wpływać na administrację publiczną i który pozostaje pod wpływem
jej działań,*
d) pojęcie prawne wprowadzone przez ustawę z dnia 7 lipca 2005 roku o działalności
lobbingowej w procesie stanowienia prawa oznaczające lobbystę.
66. Nowe zarządzanie publiczne to:
a) doktryna zarządzania, która wprowadza podejście menadżerskie do zarządzania sektorem
publicznym,*
b) używane przez Maxa Webera pojęcie mające na celu odróżnienie XX-wiecznej
administracji publicznej od administracji państwa absolutystycznego,
c) synonim pojęcia „kontrola zarządcza” stosowany w jednostkach samorządu terytorialnego
w Polsce,
d) standard zarządzania publicznego wprowadzony w Polsce w latach 1955-1973.
67. Orientacja urzędu na klienta to:
a) konstytucyjna cecha służby cywilnej określona w art. 153 Konstytucji RP,
b) zasada ogólna postępowania administracyjnego wyrażona w rozdziale 2 Kodeksu
postępowania administracyjnego,
c) program rządowy przyjęty przez Radę Ministrów w 2020 roku,
d) jedno z kryteriów oceny okresowej członków korpusu służby cywilnej.*
68. Racjonalne podejmowanie decyzji w administracji publicznej to:
a) podstawowa metoda podejmowania decyzji zalecana przez naukę o zarządzaniu i naukę
o administracji,*
b) podejmowanie decyzji bez uwzględnienia kryteriów politycznych ani etycznych,
c) pojęcie wprowadzone przez uchwalę nr 190 Rady Ministrów z dnia 29 października
2013 roku ‒ Regulamin pracy Rady Ministrów,
d) decyzje podejmowane wyłącznie przez AI (Artificial Intelligence).
69. Wyodrębnione z działalności stałej zorganizowane przedsięwzięcie ukierunkowane na
wprowadzenie zmiany polegającej na stworzeniu w określonym czasie i budżecie
unikalnego produktu lub usługi, które spełniają określone wymogi jakościowe
i ilościowe to:
a) strategia rozwoju,
b) projekt,*
c) polityka publiczna,
d) kontrola zarządcza.
70. Zgodnie ze standardami kontroli zarządczej dla sektora finansów publicznych
kształtowanie struktury organizacyjnej urzędu:
a) powinno być dostosowane do aktualnych celów i zadań,*
b) może ulec zmianie wyłącznie raz w roku,
c) może zmieniać się wyłącznie wtedy, gdy zmienione zostaną odpowiednie przepisy rangi
ustawowej, które normują pracę urzędu,
d) powinno być zmieniane jedynie, gdy zaleci to komórka audytu wewnętrznego.
71. Wdrożenie norm ISO 9001 w urzędzie jest przejawem zarządzania:
a) jakością,*
b) talentami,
c) środowiskiem,
d) energią.
72. W zarządzaniu publicznym przeprowadzenie kontroli jednostki ma na celu ocenę:
a) działalności dokonaną na podstawie ustalonego stanu faktycznego przy zastosowaniu
przyjętych kryteriów kontroli,*
b) dokonaną na podstawie ustalonego stanu faktycznego mającą na celu ustalenie,
czy doszło do nieprawidłowości,
c) prawidłowości wykorzystania środków budżetowych przez jednostkę,
d) przez jednostkę nadrzędną czy jednostka właściwie reaguje na ustalenia Najwyższej Izby
Kontroli.
73. Zarządzanie kryzysowe - zgodnie z ustawą z dnia 26 kwietnia 2007 roku o zarządzaniu
kryzysowym - polega na:
a) powołaniu w drodze ustawy organów administracji publicznej odpowiedzialnych za
sytuacje nadzwyczajne,
b) zapobieganiu sytuacjom kryzysowym, przygotowaniu do przejmowania nad nimi kontroli,
reagowaniu w przypadku ich wystąpienia, usuwaniu ich skutków oraz odtwarzaniu
zasobów i infrastruktury krytycznej,*
c) prowadzeniu analiz ryzyka wystąpienia sytuacji kryzysowych przez Rządowe Centrum
Bezpieczeństwa,
d) informowaniu społeczeństwa o zagrożeniach związanych ze zjawiskami
meteorologicznymi przez Rządowe Centrum Bezpieczeństwa.
74. Eksport netto:
a) to różnica między wartością eksportu a importu danego kraju,*
b) to wartość eksportu po odliczeniu wszystkich obciążeń podatkowych,
c) to wartość eksportu po odliczeniu podatku VAT,
d) nie może przyjmować wartości ujemnych.
75. Obligacje Skarbu Państwa:
a) są denominowane wyłącznie w złotym,
b) są krótkoterminowym papierem wartościowym,
c) są instrumentem finansowym służącym finansowaniu potrzeb pożyczkowych państwa, *
d) są emitowane przez Narodowy Bank Polski.
76. Do strefy euro należy:
a) Republika Bułgarii,
b) Republika Słowacka,*
c) Węgry,
d) Republika Czeska.
77. Politykę rozwoju w Polsce prowadzi:
a) samorząd województwa,*
b) sołtys,
c) minister właściwy do spraw rozwoju,
d) Prezydent RP.
78. Krajowy plan na rzecz energii i klimatu na lata 2021–2030 wyznacza m.in. następujące
cele klimatyczno-energetyczne na 2030 rok:
a) wzrost produktywności w kopalniach węgla kamiennego,
b) wzrost efektywności energetycznej,*
c) redukcję wykorzystania OZE przez gospodarstwa domowe,
d) roczny spadek udziału OZE w ciepłownictwie i chłodnictwie.
79. Komitetowi Koordynacyjnemu do spraw Polityki Rozwoju przewodniczy:
a) Prezydent RP,
b) z mocy ustawy minister właściwy do spraw rozwoju,
c) zawsze Prezes Rady Ministrów,
d) Prezes Rady Ministrów lub wyznaczony przez niego przedstawiciel.*
80. Europejski System Handlu Emisjami (tzw. EU ETS) obejmuje:
a) transport, budownictwo, przemysł i energetykę,
b) budownictwo, przemysł i energetykę,
c) transport, przemysł i energetykę,
d) przemysł energochłonny i elektroenergetykę.*
81. Przyjęty w 2021 roku pakiet legislacyjny Fit for 55 wyznacza cel redukcji do 2030 roku:
a) emisji gazów cieplarnianych,*
b) zanieczyszczeń powietrza,
c) zużycia paliw kopalnych,
d) zużycia energii elektrycznej.
82. Strategiczny dokument rządowy określający ścieżkę wdrażania w Polsce energetyki
jądrowej, to:
a) Program Polskiej Energetyki Jądrowej,*
b) Polityka Energetyczna Państwa 2030,
c) Uchwała Sejmu z dnia 14 czerwca 2020 roku,
d) Ustawa z dnia 29 listopada 2000 roku Prawo atomowe.
83. Ustawa o efektywności energetycznej:
a) określa zasady wydawania świadectw efektywności energetycznej,*
b) określa efekty rozwoju sieci elektroenergetycznej,
c) dotyczy efektywnego planowania odpadami z energetyki,
d) wprowadza plan rozbudowy sieci elektroenergetycznej w Polsce.
84. Cele Zrównoważonego Rozwoju ONZ zostały przyjęte na mocy:
a) Agendy ONZ 2030,*
b) szczytu klimatycznego w Sharm el Sheikh,
c) porozumienia paryskiego,
d) Europejskiego Zielonego Ładu.
85. Do Konwencji dotyczącej statusu uchodźców, sporządzonej w Genewie dnia 28 lipca
1951 roku, Rzeczpospolita Polska przystąpiła w roku:
a) 1952,
b) 1972,
c) 1991,*
d) 2001.
86. W polskim porządku prawnym właściwym organem wydającym decyzję w sprawach
nadania statusu uchodźcy lub udzielenia ochrony uzupełniającej jest:
a) Komendant Główny Straży Granicznej,
b) Szef Urzędu do Spraw Cudzoziemców,*
c) Prezydent RP,
d) Przewodniczący Rady do Spraw Uchodźców.
87. Akt prawa polskiego, który szczegółowo określa zakres i sposób realizacji
indywidualnego programu integracji dla cudzoziemca w Polsce, to:
a) ustawa o udzielaniu cudzoziemcom ochrony na terytorium Rzeczypospolitej Polskiej,
b) ustawa o pomocy społecznej,*
c) ustawa o cudzoziemcach,
d) ustawa o promocji zatrudnienia i instytucjach rynku pracy.
88. Domniemywa się, że przedsiębiorca posiada pozycję dominującą, jeżeli jego udział w
rynku właściwym przekracza:
a) 30%,
b) 40%,*
c) 50%,
d) 60%.
89. Przedsiębiorcą w rozumieniu przepisów ustawy o ochronie konkurencji i konsumentów
jest:
a) w każdym przypadku gmina - bez spełnienia żadnych szczególnych przesłanek,
b) gmina - jeżeli organizuje lub świadczy usługi o charakterze użyteczności publicznej, które
nie są działalnością gospodarczą w rozumieniu przepisów ustawy Prawo
przedsiębiorców,*
c) gmina - jeżeli jest przedsiębiorcą w rozumieniu przepisów ustawy o swobodzie działalności
gospodarczej,
d) gmina - jeżeli została wpisana do prowadzonego przez Prezesa UOKiK rejestru
przedsiębiorców samorządowych.
90. Notyfikacja pomocy publicznej polega na przekazaniu projektu pomocy:
a) Agencji UE ds. pomocy publicznej,
b) Europejskiemu Komitetowi Regionów,
c) Radzie UE,
d) Komisji Europejskiej.*